<!DOCTYPE html>
<html>
<head>
  <meta charset="utf-8">
  <meta name="generator" content="pandoc">
  <meta name="viewport" content="width=device-width, initial-scale=1.0, user-scalable=yes">
  <title></title>
  <style type="text/css">code{white-space: pre;}</style>
  <!--[if lt IE 9]>
    <script src="http://html5shim.googlecode.com/svn/trunk/html5.js"></script>
  <![endif]-->
</head>
<body>
<h1 id="e">E</h1>
<h2 id="efetue">EFETUE</h2>
<p>Efektua edo kaltea.</p>
<ul>
<li><em>isillik ez pasauz efetue eingo tzut aunegaz kutxillugaz</em></li>
<li><em>emon tson zartazugaz efetue ein tso begidxen</em></li>
<li><em>ezu ikusten efetue ein tsona buruen arridxegaz</em></li>
</ul>
<p>Erdarazko zentzu berbera dauka: <em>resultado de una acción</em> beti izaten da ekintza gogor bat.</p>
<h2 id="egabanatu">EGABANATU</h2>
<p>Desagertu. Barreiatu.</p>
<ul>
<li><em>mai ganien itxi dotezen gauze guztidxek egabanatu eiñ dxiez</em></li>
<li><em>zeuk pe ez itxi biar, bakixu egabanatuten dizena ta</em></li>
<li><em>arin egabanatu diez, eztiez minitu bi pasa ta</em></li>
</ul>
<h2 id="egarridxe">EGARRIDXE</h2>
<p>Gehigarria, baina likidoa.</p>
<ul>
<li><em>egarririk pe ezu bota, ezkas dakozu esnie la</em></li>
<li><em>ardaue ekarri, da esan egarridxe botateko</em></li>
<li><em>gure esnedunek beti botaten dau egarritxue</em></li>
<li><em>ezu botaten egarridxe la? Egarridxe bidxar</em></li>
</ul>
<p>Formaz <em>egarria</em> bada ere, zentzua besterik da. Seguru <em>gehigarria</em> dela hitz honen jatorrizko forma.</p>
<p>/geigarria → geigarrije/ → geigarridxe.</p>
<p>Bokal itxidura gertatuz gero, &gt;j&lt; epentetikoa sartu da, oso normala bait da Bermeoko hizkeran. /geigarridxe → eigarridxe → egarridxe/</p>
<h2 id="eguerdidxe">EGUERDIDXE</h2>
<p>Bazkaria.</p>
<p>. <em>eguerdidxe prepara barik takot ondiño</em> - <em>ez takot ezebe eguerditxerako; patatak dxan bikuz</em> - <em>eguerdi ederra paga dosku, beran egune ezan da ta</em> - <em>eguerditxen eztot dxan ezer, eguerdidxe ezta ezan neure gustokue ta</em></p>
<p><em>Jatekue</em> ere erabiltzen da <em>bazkari</em> hitzaren ordez, baina gitxiago. <em>Eguerdikoa</em> hitzetik hartu eta zuzenean sartu da. Auzoetan <em>eberdidxe</em> esaten da.</p>
<p>Azkuek ez du jaso zentzu honetan, bai, ordea D.A.R.k Bermeoko hitza dela esanez.</p>
<h2 id="eguerdikora">EGUERDIKORA</h2>
<p>Bazkaldu ostean. Arratsaldean.</p>
<ul>
<li><em>eguerdikora dxungo gariez Bilbora</em></li>
<li><em>esan dau eguerdikora dxuteko bera ikusten</em></li>
<li><em>eguerdikora ezan ezik eztau eitxen biarrik</em></li>
<li><em>eguerdikorako prepara plaidxera dxuteko</em></li>
</ul>
<p>Oso arraroa egiten zait hitz bau, baina hor dago. /nora/ erabiltzen da /noiz/ erabili beharrean. /eguerdi + ko + ra/ → eguerdikora/</p>
<h2 id="eidxo">EIDXO</h2>
<p>Nekatu. Literalki, eho.</p>
<ul>
<li><em>eidxo eidxo eiñdxe etor gariez kaletik</em></li>
<li><em>olan bazabiltzez eidxo eingo zara</em></li>
</ul>
<h2 id="eidxota">EIDXOTA</h2>
<p>Nekatuta. Ehota.</p>
<ul>
<li><em>eidxota itxi nau San Juanerako bidiek</em></li>
<li><em>dxantzan eidxota, Lamerako banko baten dxesarri garizen</em></li>
</ul>
<p>Adberbio funtzioan ere erabiltzen dela ikusten dugu.</p>
<h2 id="eidxuek">EIDXUEK</h2>
<p>Aurrekoa, baina pluralean.</p>
<p>Kasu honetan aditza substantibatuz egiten da. Gainera beti erabiltzen da pluralean.</p>
<ul>
<li><em>eidxuek eiñ dxuz dxantzan, ordu bi bai</em></li>
<li><em>negar eidxuek eiñ dxe dxun da oire</em></li>
<li><em>negarrez eidxuetan egon da goix guztidxen</em></li>
<li><em>biarrien eidxuek ein bidiez gauzek ondo okitxeko</em></li>
</ul>
<p>Ikusten denez, deklinatu ere normal egiten da. Azkuek bere hiztegian Mundakakoa bezala azaltzen du. Baina zentzu aldetik ere ez da berdina, zeren berak, <em>hacer ezfuerzos excesivos</em> itzultzen du eta Bermeon <em>muchas moliendas</em> izango litzateke literalki itzuli ezkero, beraz, ugaritasuna ematen du. Honela, kantitatezko adberbio baten funtzioa betetzen du.</p>
<h2 id="eiñekidxen-dxon">EIÑEKIDXEN / DXON</h2>
<p>Ekinean. Konturatu barik zerbait egitea. Ekinean-ekinean.</p>
<ul>
<li><em>eiñekidxon eiñekidxon, etzeko biarrak akaba dotez</em></li>
<li><em>zer eiñekeidxen, Bilbora allega garizen</em></li>
<li><em>zer eiñekidxen, jersie akaba zu</em></li>
<li><em>ardau botilliri akabue emon tsagu zer eiriekidxon</em></li>
</ul>
<p>Hitz honen etimologia <em>ekinean</em> hitza da.</p>
<p>/ekinean → ekiñean → ekiñien → ekiñijen → eiñekidxen/</p>
<p>Kontsonanteen metatesia egin da. Aurrerago ere, ikusi dugun bezala, nahiz eta palatalizatu, Bermeoko hizkerak ez du galtzen aurreko &gt;i&lt;. Horregatik, kasu honetan, sudurkari borren aurrean &gt;i&lt; bat desarroilatu du.</p>
<h2 id="ekau">EKAU</h2>
<p>Emaidazu.</p>
<p>Aginte kutsuaz erabilitako aditza da.</p>
<ul>
<li><em>ekau ori boltsie neurie da ta</em></li>
<li><em>emon tzuten gauzie ekau iñok dxakin barik</em></li>
<li><em>ekau aur ganien dauen librue</em></li>
</ul>
<p>Nahiz eta <em>ekarri</em> aditzetik hartuta egon, zentzua <em>eman</em> da.</p>
<p>/ekar eidazu → ekardazu → ekadazu → ekazu → ekau/</p>
<p>Azkuek, bere hiztegian Mundaka Ipazter eta Bermeorako jartzen du.</p>
<h2 id="ekilikua">EKILIKUA</h2>
<p>Horixe berori. Ondo. Horrela da.</p>
<ul>
<li><em>au ein bi dot? Ekilikua</em></li>
<li><em>bidxar etorko dala esan dau ezta ? Ekilikua</em></li>
<li><em>zuk danari esan bi tzazu ekilikua</em></li>
</ul>
<p>Hitz honen etimologia frantseseko <em>qui</em> eta <em>quoi</em> erlatibozko izenordeak izan daitezke; hau formari dagokionean, baina ez da argia, zeren zentzua ez da bera: <em>le qui et le quoi</em></p>
<h2 id="elanbra">ELANBRA</h2>
<p>Arlanpa. Moilan batelak igotzeko egindakoa.</p>
<ul>
<li><em>elanbran itxi dotez otzarak garbiteko</em></li>
<li><em>elanbran dxeusi de, batela altzaten dauela</em></li>
<li><em>eztakixu portuko elanbrie non dauen?</em></li>
<li><em>elanbrara baja bi dot izterrak garbiten</em></li>
</ul>
<p>Gaztelerako <em>rambla</em> hitzetik hartuta dago, baina zentzua ez du hitz horri dagokiona, <em>rampa</em> hitzari baizik.</p>
<p>/ratnbla → erranbla → elanbra/. &gt;I&lt; eta &gt;rr&lt; kontsonanteen metatesiaren bidez aldatu da hitza.</p>
<h2 id="elastiko-ue">ELASTIKO / UE</h2>
<p>Kamiseta.</p>
<ul>
<li><em>elastiko barridxe erosi bi tzut</em></li>
<li><em>kakaz beteta dakozu elastikue</em></li>
<li><em>abanderado ixena dakoien elastikuek tiez onenak</em></li>
</ul>
<p>Jantzi hori deskribatzeko beste hitz bat, <em>interiora</em> da. Kintanak <em>barrengo-elastikoa</em> deitzen dio. Gaur egun, soineko horren materiala ez da izaten hain malgua, baina antzina bai, eta hitz hau aspaldikoa denez, horrela geratu da gaurko barne jantzi horretan.</p>
<h2 id="elegante-ie">ELEGANTE / IE</h2>
<p>Bikaina. Oso gozoa. Ederto dagoena.</p>
<ul>
<li><em>ure dau elegante, asma be ezta eitxen otzik sartukeran</em></li>
<li><em>indxabak tauz elegante, iñon bez obiaurik</em></li>
<li><em>erosi dauen kotxiek motorra dako elegantie</em></li>
<li><em>egualdidxe dau elegantie</em></li>
<li><em>pelikule elegantiek emoten txuz telebisiñuek</em></li>
</ul>
<p>Hitz hau aspalditik erabiltzen den gaztelerako hitza dugu. Adineko zein gazteen arteko erabileran ez dago ezberdintasunik, normalki erabiltzen da.</p>
<h2 id="elejidxe">ELEJIDXE</h2>
<p>Aukeran.</p>
<ul>
<li><em>plazan eleji andidxe on da, arraiñe arraiñe lez on da</em></li>
<li><em>arek, zapatatan, elejidxe dakotzu</em></li>
<li><em>elejidxe on da lez, elejiten emon dost</em></li>
<li><em>ezta on elejirik, da dauena artun de etorri bi zan nai</em></li>
</ul>
<p>Argi dago gaztelerako <em>a elegir</em> hartuta dagoena. /elegir → elegia → eleji/</p>
<h2 id="enbaja">ENBAJA</h2>
<p>Kontserbatzeko arraina latetan sartzea.</p>
<p>Arrain lantegietan erabiltzen den hitza da. Antxoa, zein atun trontzoiak latetan sartzeari deitzen zaio. Baina konparazioan ere, asko sartzen da.</p>
<ul>
<li><em>gaur antxobie enbajaten on gariez frabiken</em></li>
<li><em>ezta etorri enbajateko antxobarik, txikidxe ezan da dana</em></li>
<li><em>bertan on gara, antxoba lez enbajata, prentsata</em></li>
<li><em>an bota dostez kajan barruen enbajata tomate guztidxek</em></li>
</ul>
<p>Gaztelerako <em>empacar</em> = <em>enfardar, empaquetar</em> hitzetik harruta dago. /empacar → enpaka → enbaja/ Joera normala ez izan arren /p/ → /b/ egitea, gehienetan alderantziz gertatzen baita, Bermeon behintzat, kasu batzuetan ematen da.</p>
<h2 id="enbajada">ENBAJADA</h2>
<ol type="1">
<li>Arazoa. Buruhaustea.</li>
</ol>
<ul>
<li><em>bestelako enbajadie dakastazu alabatxu</em></li>
<li><em>enbajada ederra dako arek etzien</em></li>
</ul>
<ol start="2" type="1">
<li>Notizia.</li>
</ol>
<ul>
<li><em>neure aiztiek ekar dau ori enbajadie</em></li>
<li><em>ez etorri niri enbajadakaz</em></li>
</ul>
<p>Badirudi gaztelerako <em>embajada</em> = <em>mensaje</em> bera dela hitz horren jatorria.</p>
<h2 id="enbarka">ENBARKA</h2>
<p>Harrapatu. Itsasoan erabilitako hitz hau, edozer harrapatzen denean erabiltzen da.</p>
<ul>
<li><em>an, enbarka dau arek boltsie, da iñok etso esango ezer</em></li>
<li><em>enbarka ta enbarka diruek, kantsa be ezta eitxen</em></li>
</ul>
<h2 id="enblema">ENBLEMA</h2>
<p>Arazoa. Buruhaustea.</p>
<ul>
<li><em>zelako enblemie dxeusi dxatzo ganien ba</em></li>
<li><em>arek bestelako enblemie dako baporien</em></li>
<li><em>enblemakaz kokoterarte nau</em></li>
</ul>
<p>Ez da gaztelaniako <em>emblema</em> edo ezaugarriaren zentzuaz erabiltzen, nahiz eta hitz hori izan formaz.</p>
<h2 id="enbolike">ENBOLIKE</h2>
<p>Liluratu. Turditu. Tontatu.</p>
<ul>
<li><em>zeure berbakaz enbolike nozu</em></li>
<li><em>enboliketa nau alabatxi berak esan dostezenakaz</em></li>
<li><em>ez enbolike iñor, enau orretarako ta</em></li>
<li><em>onek imiek enbolike enbolike eitxen zaitxuz</em></li>
</ul>
<p>Hitz honek, gaztelerako <em>embobar</em> eta bobalicona hitzak hartu ditu oinarritzat.</p>
<p>/emboba + licar → enbobalika → enboalika → enbolika → enbolike/</p>
<h2 id="enbra-ie">ENBRA / IE</h2>
<p>Emakumea, baina gaztea.</p>
<p>Ez dauka gaztelaniazko zentzua bera. Euskaraz, toki batzuetan adineko emakumeari dagokio, edo beste zentzu batetan, Kintanak jartzen duen bezala <em>mujer apetitosa</em>, Bermeon, emakumezko gazteari dagokio. Ezkondu gabekoa. Jaioberria bada ere berdin.</p>
<ul>
<li><em>dxaidxobarridxe zelakue ezan da ba, enbrie edo mutille?</em></li>
<li><em>aurrek enbriek dxo nau</em></li>
<li><em>enbrak bakarrik on diez Lameran, mutillek frontoien on diez</em></li>
<li><em>mutillek mutilletara da enbrak enbratara para bi diez</em></li>
</ul>
<p>Gaztelerako <em>hembra</em> da hitza, baita zentzua ere, baina esan bezala, mugatu egiten da.</p>
<h2 id="endekatu">ENDEKATU</h2>
<p>Sikatu. Gutxi garatu.</p>
<p>Aditz funtzioan:</p>
<ul>
<li><em>balkoien okin dxoten lorie endekatu eiñ dxe</em></li>
<li><em>amuma be aspaldidxon endekatu eiñ dxe</em></li>
</ul>
<h2 id="endekatute">ENDEKATUTE</h2>
<p><em>Endekatu</em>, baina adberbio funtzioan.</p>
<ul>
<li><em>onek sagarrak endekatute dauz</em></li>
<li><em>endekatute dau au imie, geixoren bat dako antza</em></li>
<li><em>endekatuiko gixona da ori, asi be ezta eitxen da</em></li>
<li><em>endekatute geratu da, etsazu ikusten tximorrak?</em></li>
</ul>
<p>Badirudi hitz hau, gaztelerako <em>endemia</em> hitzetik sortu dela. Hala ere, ez nagoenez seguru, hitz honen eboluzioa zein izan zitekeen, hipotesi modura azaltzen dut hurrengoa.</p>
<p>/endemia + tu/ → endemikatu → endeikatu → endekatu</p>
<h2 id="enefrakas">ENEFRAKAS</h2>
<p>Zentzu karinosoan erabiltzen da. Txarto janzten den gizona edo umea, fraka zabalak edo antzeko soinekoak.</p>
<ul>
<li><em>enefrakasen antza dakozu</em></li>
<li><em>gure enefrakastxu! baie zelan zuez dxantxitxe ba</em></li>
<li><em>auna erdu enefrakas, orrek frakak ondo imitxen</em></li>
<li><em>enefrakas utse zara txetxo, ezin obeto dxantzi!</em></li>
</ul>
<h2 id="enfada">ENFADA</h2>
<p>Beteta. Gogaitu.</p>
<ul>
<li><em>eztot gure pastelik enfadata nau eurokaz da</em></li>
<li><em>Galizidxen, langostinuek dxaten enfada eitxen zara</em></li>
<li><em>ez enfada iñor e? ez takot umorerik eta</em></li>
<li><em>onek imiek enfada-enfada eitxen nau</em></li>
<li><em>enfadaten bazaitxuz kalera bota</em></li>
</ul>
<p>Ez du gaztelerako <em>enfadar</em> zentzua.</p>
<h2 id="enfado-due">ENFADO / DUE</h2>
<p>Nazka. Arrabia.</p>
<ul>
<li><em>enfadue emoten dost orrelako gauzek entzuten</em></li>
<li><em>eske enfadue emotekue da</em></li>
<li><em>ba enfadue emoten batsu auenta</em></li>
<li><em>nik berari esan tsat arpeire, enfadue emoten dostela</em></li>
<li><em>iñon begire egotiek enfadue emoten dau</em></li>
</ul>
<p>Gaztelerako <em>enfadar</em> aditzak eta <em>enfado</em> izenak ez dute Bermeon erabiltzen den zentzua.</p>
<h2 id="engañoti-dxe">ENGAÑOTI / DXE</h2>
<p>Engainatzen duena.</p>
<ul>
<li><em>engañotidxe zara engaiñe ein nozu te</em></li>
<li><em>zu zara engañoti bet</em></li>
<li><em>engatiotidxekaz eztot kure ibilli</em></li>
</ul>
<p>Gaztelerako <em>engaño</em> erabili da adjetibo hau egiteko. /engaño + -ti- atzizkia gehituz → engañoti/</p>
<h2 id="enkalle">ENKALLE</h2>
<p>Ainguratu. Aditz funtzioan.</p>
<ul>
<li><em>ez enkalle niri iñok ez tauena gure</em></li>
<li><em>saldu iziñik okiñ dxauena laguneri enkalle tso</em></li>
<li><em>txakurre enkalleko tsut eziñ dxot dxabon da</em></li>
</ul>
<h2 id="enkalleta">ENKALLETA</h2>
<p>Ainguratuta.</p>
<p>Adberbio funtzioan.</p>
<ul>
<li><em>goixeko laurek emon doskuz bertan enkalleta ardauek edaten</em></li>
<li><em>egun baterako dxuen da bertan enkalleta geratu da illebetien</em></li>
<li><em>enkalleta nau etzien, eziñ dxot urten iñora</em></li>
<li><em>amari itxi tso imie enkalleta, bera Benidorrera dxuteko</em></li>
</ul>
<p>Itsasontzientzat erabiltzen den hitza, hizkera arruntera pasatu da.</p>
<h2 id="enpanada">ENPANADA</h2>
<ol type="1">
<li>Pertsona edo gauza ezatsegina. Aspergarria.</li>
</ol>
<ul>
<li><em>bestelako enpanadie ekartso, berak eziñ dxauela eiñ dxe, tanborradako erropa guztidxek in bi txuzela</em></li>
<li><em>niri ez ekarri enpanadarik, zeure lagune da ta zeu konpondu</em></li>
<li><em>enpanadie zara txo, enpanadie, eztok enteniten ela?</em></li>
<li><em>ez tokure beran onduen para, empanada utse da ta</em></li>
</ul>
<ol start="2" type="1">
<li>Turdiduta. Tontatuta figuratiboan.</li>
</ol>
<ul>
<li><em>ez zarala entera? Enpanadie be ez takozu zuk txikidxe</em></li>
<li><em>zelako enpanadie dako ba, ondiño pasa barik tako atzokue</em></li>
<li><em>ekar dauen enpanadigaz ifior be eztau ezetu</em></li>
</ul>
<p>Gaztelerako <em>enpanada</em> edo <em>torta</em> bi hitz horien zentzua hartu du literalki, baina zentzu figuratuan erabiliz.</p>
<h2 id="enpatxa">ENPATXA</h2>
<p>Nahastu. Endredatu.</p>
<p>Aditz funtzioa betetzen du.</p>
<ul>
<li><em>enpatxa-enpatxa eitxen nozu da gero zeuk burue libre</em></li>
<li><em>iñor ez enpatxa, neiku nau eindxe ta</em></li>
<li><em>eztot kuzan dxuen, baie azkanien enpatxa nau</em></li>
<li><em>zeu tire gure bazu baie ni ez enpatxa</em></li>
<li><em>onek neu enpatxaten nau leko g,uztidxetan</em></li>
</ul>
<p>Azkuek ez du jaso forma bau, bai, ostera, hurrengoa. Baita D.A.R. k eta Kintanak ere, baina beste zentzu batez jaso dute, hau da, <em>impedir</em>, <em>obstaculizar</em> definizioa ematen dute.</p>
<h2 id="enpatxata">ENPATXATA</h2>
<p>Nahastuta. Endredoan sartuta.</p>
<p>Adberbio funtzioan dago.</p>
<ul>
<li><em>aregaz enbriaz nau enpatxata</em></li>
<li><em>buruko ulietararte dau enpatxata</em></li>
<li><em>enpatxata on barik pe, neiku burukumiñ emoten dau orrek</em></li>
</ul>
<h2 id="enpatxo-ue">ENPATXO / UE</h2>
<p>Endredo.</p>
<ul>
<li><em>bestelako enpatxue arma dau ba</em></li>
<li><em>ba, nik, enpatxotik libreteko, enuela esan tzat</em></li>
<li><em>eztau aman semerik au enpatxue libreko dauenik</em></li>
<li><em>enpatxutan ibilltxie gustaten dxatzo</em></li>
</ul>
<p><em>Enpatxu</em> hitza, arrantzako apaiuak edo hauen txikotak, fitak edo potxerak nahastuta daudenean esaten da. Gero, hitz hori hizkera arruntera pasatu da, eta nahastuta dauden gauzak adierazteko erabiltzen da.</p>
<p>Azkuek beste zentzu batez jaso du bere hiztegian, eta D.A.R.k, eta Kintanak ere, zentzu hori ematen diote: <em>preñez</em> eta bigarren definizio bat <em>estorbo</em> izango da. Beraz, guztiz ezberdinak dira.</p>
<p>Izenaren funtzioa betetzen du.</p>
<h2 id="enpeño-ue">ENPEÑO / UE</h2>
<p>Influentzia. Boterea.</p>
<ul>
<li><em>arek enpeño andidxek takoz Madrillen, aurreitxik ekar dau semie Bilbora serbezidxue eitxen</em></li>
<li><em>zuek takozuen enpeñugaz ezin bazue eiñ, guk gitxiau</em></li>
<li><em>enpeñugaz irebazi dau oposiziñuek</em></li>
<li><em>enpeñuen enpeñugaz atara dau karrerie, ostantzien ondiño be unibersidadien ongo zan</em></li>
<li><em>enpeñorik ezpakozu, biar barik gosiek ill</em></li>
</ul>
<p>Gaztelerako <em>empeño</em> + <em>protector o padrino</em> hitzetik hartua da, eta esanahia berbera dauka.</p>
<h2 id="enpike">ENPIKE</h2>
<p>Erantsi, itsatsi. Pertsona edo gauzak.</p>
<ul>
<li><em>makalluek okiñ dxauen jelatitiigaz atzamarrak pe enpike eitxen diez</em></li>
<li><em>onek papelak kalien enpike bi diez jentiek ikusteko</em></li>
</ul>
<p>Gaztelerako <em>empegar</em> aditza ez litzateke hain egokia, baina <em>pegamento</em> hitza harturik zuzena izan daiteke.</p>
<h2 id="enpiketa">ENPIKETA</h2>
<p>Itsatsita.</p>
<ul>
<li><em>ixerdidxegaz asientueri enpiketa lotu nai</em></li>
<li><em>merengien merengiegaz mosuek pe enpiketa dakozuz</em></li>
<li><em>ori mutille ta ori enbrie enpiketa dauz egun guztidxen</em></li>
<li><em>lagun andidxe tozuz orrek, goixerik gauera dauz enpiketa</em></li>
</ul>
<h2 id="enplasto-ue">ENPLASTO / UE</h2>
<ol type="1">
<li>Oztopo. Destorbo. Konparazioan ere bai.</li>
</ol>
<ul>
<li><em>bestelako enplastue zauz or, danan aurrien parata</em></li>
<li><em>enplastue lez dau erdi erdidxen</em></li>
<li><em>da egun guztidxen on da bertan enplastue lez</em></li>
</ul>
<ol start="2" type="1">
<li>Pertsona aspergarria.</li>
</ol>
<ul>
<li><em>aur datortsu enplastue, eztotsu itxiko baketan be</em></li>
<li><em>iñori ez bota enplastorik eztot biar da</em></li>
<li><em>enplastue biar bazu amen dakozu</em></li>
</ul>
<p>Gaztelerako <em>emplasto</em> hitza erabili izan da. Enplastoak ipintzen edo ipintzea agintzen duena <em>enplasterie</em> da.</p>
<ul>
<li><em>Añorgako enplasteriñe dxun nai, garidxuek takotez da</em></li>
</ul>
<h2 id="entablaziñue">ENTABLAZIÑUE</h2>
<p>Taulamendua. Oholeria.</p>
<ul>
<li><em>entablaziño barridxe imin bi dot, politxau oteko</em></li>
<li><em>entablaziño zarra kendu ta barridxe imitxie inpididxue kostaten da</em></li>
<li><em>entablaziñue barik eztozu gure baldosie imiñi?</em></li>
</ul>
<h2 id="entrepitxie">ENTREPITXIE</h2>
<p>Tartekatzen dena. Edozertan sartzen dena.</p>
<ul>
<li><em>bestelako entrepitxie zauz or, iñon gauzetan sartzien</em></li>
<li><em>beran entrepitxie dozu, dana dxakin bi dau</em></li>
</ul>
<h2 id="entzado-ue">ENTZADO / UE</h2>
<p>Itsasoan ibiltzen diren jantziak. Gaur egun plastiko edo nylonezkoak dira, baina olana sendoari linaza olioa emandakoak izaten ziren. Hala ere izena ez dute aldatu.</p>
<ul>
<li><em>entzaduek apurtu dotez baporetik saltakeran</em></li>
<li><em>oingo entzaduek ez tauie balidxo ezetako be</em></li>
<li><em>entzaduetan tarratada andi bet eiñ dxot</em></li>
<li><em>entzado zarrak bota da entzado barridxek erosi bi dotez</em></li>
</ul>
<p>Esan bezala, gaztelerazko <em>encerado</em> hitzetik datorkigu.</p>
<p>/encerado → entzerado → entzeado → entzado → entzadu/</p>
<h2 id="eperdikarie">EPERDIKARIE</h2>
<p>Asko mugitzen den txori bat da. Konparazioan urduri ibiltzen den pertsona da, mugikorra dena.</p>
<ul>
<li><em>zer dabill berak pa, eperdikarie lez dabill dxe</em></li>
<li><em>ara ta ona dabill, eperdikarie ibilltxen da olan</em></li>
<li><em>on zaitxez geldik, eperdikarie lez zabiltzez da</em></li>
</ul>
<h2 id="eperdikuek">EPERDIKUEK</h2>
<p>Lotsak eman.</p>
<ul>
<li><em>eperdikuek emoten etor dxast lotsabako zantarra</em></li>
<li><em>obeto eingo dau arek, eperdikuek emon barik ixillik otie</em></li>
<li><em>ze ein tsazu ba eperdikuek emoten otorteko?</em></li>
</ul>
<h2 id="ermerie">ERMERIE</h2>
<p>Gauza baten era.</p>
<ul>
<li><em>zeiñ dxe onen erropien erie ba? Ez tako erarik</em></li>
<li><em>orren telien erie baiño politxaue da iruntzetie</em></li>
<li><em>jersien era guztidxe mudeta dau</em></li>
<li><em>era partetik ebai telie, baie gero aldrebesetara dxosi</em></li>
</ul>
<h2 id="erara-tara">ERARA / TARA</h2>
<ol type="1">
<li>Artez egon.</li>
</ol>
<ul>
<li><em>ez zu inuñi kaltzetifiek eratara iruntzera baiño</em></li>
<li><em>ez zauz erara, okerretara zabiltzez</em></li>
</ul>
<ol start="2" type="1">
<li>Eskura izan.</li>
</ol>
<ul>
<li><em>erara bakozu ekarri neuri be ogidxek</em></li>
</ul>
<p>Azkuek bere Morfologia liburuan <em>eratara</em> jaso duela dio D.A.R.k eta <em>a derechas</em> definizioaz jartzen du. Bermeon ere erabiltzen da forma hori.</p>
<h2 id="erdikiñien">ERDIKIÑIEN</h2>
<p>Erdizka. Erdizka egin.</p>
<ul>
<li><em>erdikiñien eiñdxe itxi dotez etzeko biarrak</em></li>
<li><em>gauze guztidxek itxitxen zuz erdikiñien, bat pe eztozu akabaten</em></li>
<li><em>erropie erdikiñien dakot eta gauerako akaba bi dot</em></li>
<li><em>dxatekue be erdikiñien itxi dot</em></li>
</ul>
<p>Hitz honen jatorria <em>erdi eginean</em> da. D.A.R.k jaso duena antzekoa da, baina ez da deklinatzen eta ez du zentzu bera. Kintanak ere, hark azaltzen duen forma jaso du.</p>
<h2 id="erlau-e">ERLAU / E</h2>
<ol type="1">
<li>Zama. Erantzukizuna.</li>
</ol>
<ul>
<li><em>ama bakan-ik geratu dxatzo lez, berak artu bi dau. Ezta erlaue makala</em></li>
<li><em>bapor barridxe eitxeko bankuen atara bi dau dirue ta dauzen interesakaz bestelako erlaue</em></li>
<li><em>deklarazifiue eitxen dunien erlaue dxeusko dxasku</em></li>
</ul>
<ol start="2" type="1">
<li>Gripea.</li>
</ol>
<ul>
<li><em>atzo gauien jerse barik ibilli nai da erlaue atrapa dot</em></li>
<li><em>zelako erlaue dakot pa, berbarik pe eziñ dxot eiñ</em></li>
<li><em>ori erlaue osatuteko oien sartu bizu</em></li>
</ul>
<ol start="3" type="1">
<li>Gaueko leia.</li>
</ol>
<ul>
<li><em>erlaue dau botaten, bidxar goixien otz eingo dau</em></li>
<li><em>bota dauen erlauegaz solo guztidxek pe zuritxute on diez</em></li>
</ul>
<h2 id="erluzidadie">ERLUZIDADIE</h2>
<p>Dirdira.</p>
<ul>
<li><em>orren pantaillien erluzidadiek itsutu eitxen nau</em></li>
<li><em>kotxien argidxen erluzidadera ikusi dau ill dxe dauena</em></li>
<li><em>orrek eraztunek botaten dauen erluzidadiek begidxetan be miñ eitxen dau</em></li>
<li><em>eguzkidxek erluzidade andidxe dako</em></li>
</ul>
<p>Gaztelerako <em>relucir</em> aditza aldatuz gero egin da hitz hau.</p>
<p>/relucir/ + dad → relucidad/</p>
<p>Desegokia da baina hor dago.</p>
<p>/relucidad → erluzidad → erluzidade/</p>
<p>Ez da egon &gt;e&lt; protesia hartzerik; bokale horrek tokiz a]datzea besterik ez du izan.</p>
<h2 id="ernega">ERNEGA</h2>
<ol type="1">
<li>Aspertu. Haserretu. Izorratu.</li>
</ol>
<ul>
<li><em>berari begire ernega eiñ dxot eta eskapa ein tsat</em></li>
<li><em>ernega baiño eztot eitxen aurrek gauzek ikusi txe</em></li>
<li><em>onek imiek ernega eraitxen dost</em></li>
<li><em>ori eiñ dxostenien ernegaten para nai</em></li>
</ul>
<ol start="2" type="1">
<li>Kezkatu.</li>
</ol>
<ul>
<li><em>ernegaten nau eztaitx zelan urtengo dauen da</em></li>
<li><em>imie eztakola ondo ta ernegaten on da</em></li>
<li><em>eskolan txarto dabillela da ernega be eztau eitxen</em></li>
</ul>
<h2 id="ernegadu">ERNEGADU</h2>
<p>Aspergarria. Kezkatuta. Haserretuta.</p>
<ul>
<li><em>alabie eztatortsola ta ernegadu ibill dxe</em></li>
<li><em>emegaduen arpeidxegaz ikusi dot</em></li>
<li><em>zelako ernegadue da ba</em></li>
<li><em>ernegadue bazara no pi tzu</em></li>
</ul>
<p>Aurreko aditzak adberbioaren funtzioa betetzen du lehen esaldian eta adjektiboaren funtzioa beste hiruretan.</p>
<h2 id="ernegue">ERNEGUE</h2>
<p>Kezka. Haserrea.</p>
<ul>
<li><em>ernegue bakozu iñori ez atara kulperik</em></li>
<li><em>ondiño ernegue kendu barik takot</em></li>
<li><em>arpeidxen igarten eixatzu ernegue</em></li>
</ul>
<p>Azkuek ez du jaso bere hiztegian eta D.A.R.k, lehenengoa jaso du, baina zentzu ezberdinez. Honek gaztelerako zentzuaz azaltzen du. Kintanak ere <em>ernega</em> eta &gt;ernegu&lt; jaso ditu, baina zentzua gaztelerakoa bera da.</p>
<p><em>renegar</em> erdarazko aditza hartu da.<br />/renegar → ernegar → ernega/</p>
<p>Lehenengo kontsonantea eta bokalea tokiz aldatuz gero, eta azken dardarkaria erorita, euskarazko forma eman zaio, eta izenaren funtzioa betetzen du.</p>
<h2 id="errama-ie">ERRAMA / IE</h2>
<p>Abar. Edozein motatako abarrak.</p>
<ul>
<li><em>erranoan ganien on da dxesarritxe ta bertatik bera dxeusi de</em></li>
<li><em>pasakeran errarma batek dxo nau begidxen da gorritxute dakot</em></li>
<li><em>orrek arboliek errama asko dako</em></li>
<li><em>neguen arbolai erramak kentzien dxakoie</em></li>
</ul>
<p>Erdarako <em>rama</em> hitzari &gt;e&lt; proteiko bat erantsi zaio.</p>
<h2 id="errebatigue">ERREBATI(G)UE</h2>
<p>Estropada.</p>
<p><em>Estropadak</em> gutxiago entzuten da, baina biak erabiltzen dira, eta gazteen artean berriz <em>regatak</em> sartzen ari da.</p>
<ul>
<li><em>errebatiue ikusten on gariez ronpiolasen</em></li>
<li><em>errebatigue Santurtzik irebazi dau</em></li>
<li><em>errebatiorako budxek imitxen on diez</em></li>
<li><em>ikusten bagarie, errebatiguen ikusko gariez</em></li>
<li><em>errebatiutako traiñeruek enpresak pagaten dauie</em></li>
</ul>
<p>Gazteterako <em>regateo</em> hitzetik sortu dena argi dago.</p>
<p>/regateo → errebateo → embatio/</p>
<p>Gero artikulua gehituz: /erretatioa → errebatiue.<br />Batzuetan /g/ desarroilatzen du: /errebatigue/</p>
<h2 id="errebolbidu">ERREBOLBIDU</h2>
<p>Azpikoz ezarri.</p>
<ul>
<li><em>orre gauzek ikusitxe, barrue errebolbidu eitxen dxast</em></li>
<li><em>tripek errebolbite dakotez, esan dostezen berbakaz</em></li>
<li><em>ez eixu errebolbidu geidxau txokolatie, txarrau de ta</em></li>
</ul>
<h2 id="erreborno">ERREBORNO</h2>
<p>Zurrunbilo. (Itsasokoa)</p>
<ul>
<li><em>errebornuek batela be arantz erun dau</em></li>
<li><em>portuko entradan erreborno andidxek formaten diez</em></li>
<li><em>Tonpoiko atxetan errebornuek eruen eitxen zaitxuz</em></li>
</ul>
<p>Arrantzale giroan bakarrik erabiltzen den hitz bat da.</p>
<p>Honen sorrera, remolino hitzari zor zaio.<br />/remolino → arremolino → errebolino → erreborino (asimilazioz) → errebomo/ &gt;i&lt; galduz gero.</p>
<h2 id="errebueltada">ERREBUELTADA</h2>
<p>Kurba.</p>
<ul>
<li><em>Sollubeko bidien errebueltada asko dau</em></li>
<li><em>azkaningoko errebueltadan dxeusi de</em></li>
<li><em>aulako errebueltada baten, non urteten dauen berak</em></li>
<li><em>errebueltadatan ikaratuten nai geidxen</em></li>
<li><em>errebueltadarik ez balekide on, ez lekidiez etorko txikillistek</em></li>
</ul>
<p>Gaztelaniako <em>revuelta</em> (segunda vuelta) hitza hartu da beste esanahi hori jartzeko /revuelta + -ada- → errebueltada/</p>
<h2 id="erredondamentien">ERREDONDAMENTIEN</h2>
<p>Kategorikoki. Ia beti izaten da erantzuna ezezkoa.</p>
<ul>
<li><em>dirue eskatu tsatenien erredondamentien esan dost ezetz</em></li>
<li><em>Bilbora dxun bi dule esan tsatenien, berak erredondamentien ezetz</em></li>
<li><em>ene alabie! Personiri entzun orduko, erredondamentien emoten zu ezetza</em></li>
</ul>
<h2 id="errekadue">ERREKADUE</h2>
<ol type="1">
<li>Errekadua. Mandatua.</li>
</ol>
<ul>
<li><em>errekadue bota dost esaten eztala etorko</em></li>
<li><em>errekadue eiñ, ostantzien bunie apurtuko tsut</em></li>
<li><em>errekaduek eiñ dxe gero dxun gariez plaidxera</em></li>
</ul>
<ol start="2" type="1">
<li>Erosketak.</li>
</ol>
<ul>
<li><em>denda baten eiñ dxotez errekado danak</em></li>
<li><em>ezpastazu Eroskiko errekaduek eitxen, zeuk atara kontuek</em></li>
</ul>
<ol start="3" type="1">
<li>Mutilak neskari nobia izateko eskatu. Gaur egunean, neskak ere eskatzen dio mutilari, agian ez batak ez besteak.</li>
</ol>
<ul>
<li><em>orrek mutillek aurreri enbrieri ein tso errekadue</em></li>
<li><em>orain modie da enbriek eitxie errekadue</em></li>
<li><em>arek etso eiñ errakadorik, berak baietz esan badau be</em></li>
<li><em>gaur egun ezta eitxen errekadorik</em></li>
</ul>
<p>/recado → errekado / errekadue</p>
<p>Gaztelerazko zentzua bera dauka: <em>mensaje</em> = <em>provisión diaria</em></p>
<h2 id="errekalistie">ERREKALISTIE</h2>
<p>Ez dakit gaur mezulari edo mandatari bati gaztelerako <em>recadista</em> esaten bazaio. Bermeon oraindik erabiltzen da azken hau, baina geure erara, hemen ikusten dugun moduan.</p>
<ul>
<li><em>ezin dxot Bilbora dxuen da errekalistiri esango tsat ekarteko paketie</em></li>
<li><em>errekalistiek eingo tsuz igualatoidxoko papelak</em></li>
<li><em>errekalistiri paga ein bi tsat, da nire laguneri ez, bide batez dxun ezkero...</em></li>
</ul>
<h2 id="errematien">ERREMATIEN</h2>
<p>Enkante baten azken fasea.</p>
<p>Arrantzale giroko hitza da. Itsasontzi bat enkanterako bidean jartzea da. Baina enkantea oso berezia izaten da ontziko armadoreetara mugatzen baita.</p>
<ul>
<li><em>asarrakuntze andidxek on diez da bapora errematien bota bi zan dauie</em></li>
<li><em>errematien botateko zor asko dau or</em></li>
<li><em>ez pentsa errematerako biarrak eingo dauienik</em></li>
<li><em>erremata gogorra ezan da, baie azkanien konpondu diez</em></li>
</ul>
<p>/remate → erremate → errematea → errematie/</p>
<h2 id="errementa">ERREMENTA</h2>
<p>Lehertu.</p>
<ul>
<li><em>ezin ezan dot geidxau, da azkanien errementa eiñ dxot da esan tsatez esatekuek</em></li>
<li><em>aitxe ill dxatzonien negarrez errementa zauen</em></li>
<li><em>ainbeste egunien aidien on danak errementa dau; danak asarratu diez</em></li>
<li><em>an fabriken personie errementa eitxen da biarrien</em></li>
<li><em>bertan egunien akabatitxik, errementa ein garizen</em></li>
<li><em>ez errementa iñor e? Amen ezkauz tentelak eta</em></li>
</ul>
<p>Gaztelerako <em>reventar</em> aditzetik sortua da.<br />/reventar → errebentar → errementar → errementa /</p>
<p>Kintanaren hiztegian baino ez dator hitz hau, eta bertan beste zentzu batez agertzen da: <em>desternillarse</em> zentzua ematen dio.</p>
<h2 id="erremorka">ERREMORKA</h2>
<p>Atoian eraman. Ontzia zein autoa.</p>
<ul>
<li><em>aberidxegaz on da ta erremorkan erun dau</em></li>
<li><em>erremorkan guzan dau eruen, baie itxosue ezta on orretarako da bertan itxi dau</em></li>
<li><em>erremorka paga ein bi de, orreitxik aberidxe konponduteko alegiñek eiñ dxauie</em></li>
</ul>
<h2 id="errendidu">ERRENDIDU</h2>
<p>Ahuldu. Nekatu.</p>
<ul>
<li><em>eiñ dxun beste dxantzagaz errendite dxun nai etzera</em></li>
<li><em>gure imie luek artun dau, errendite on da, egun santo guztidxen kalien ibilltxen</em></li>
<li><em>allega garizenien, errendidute, oire barrure dxun garizen</em></li>
<li><em>errendidu-errendidu eiñdxe zauzela ta kalera zuez?</em></li>
</ul>
<p>Erdarazko *rendidos de cansancios berbera dugu, /rendir/ + /du/ partizipioa → errendidu/</p>
<p>Kintanak <em>producir</em> zentzuaz jaso du hitz hau.</p>
<h2 id="errenkidxe">ERRENKIDXE</h2>
<p>Errain-gaia.</p>
<p>Arinago aipatu dugu &gt;ki&lt; atzizkia erabiliz nola egiten diren honelako hitzak:</p>
<ul>
<li><em>errenkidxegaz dxun da Bilbora</em></li>
</ul>
<h2 id="errenkolada">ERRENKOLADA</h2>
<p>Hilera.</p>
<ul>
<li><em>an para dxatzuz danak errenkoladan komuniñue artziko</em></li>
<li><em>baporak bata bestien atzien etor diez, errenkoladan</em></li>
<li><em>errenkolada andidxe on da ziñerako entradak artzien</em></li>
</ul>
<p><em>erronka</em> edo <em>errenka</em> hitzen bariante bat izan daiteke, zeren, Bermeon, atzizkiak itsatsi eta gehitzeko joera baitago, eta horrela, &gt;ada&lt; atzizkia gehitu zaio.</p>
<p>/errenkola/ + /ada/ → errenkolada/</p>
<h2 id="erreskadie">ERRESKADIE</h2>
<p><em>Errenkolada</em> hitzaren sinonimoa, hau da, hilera.</p>
<ul>
<li><em>ikastolan jolasordue eta gero erreskadie eitzen zan dun gelara idxeteko</em></li>
<li><em>ziñera juteko erreskadie badauen ni enuen</em></li>
</ul>
<h2 id="erreskitxe">ERRESKITXE</h2>
<p>Arakatu. Miatu.</p>
<ul>
<li><em>goitxik bera erreskitxe dauie etzie polizidxek</em></li>
<li><em>nik eztakot zure gauzerik, ostantzien erreskitxe</em></li>
<li><em>etzie erreskitxeten ibilli nai da eztot topa biar doten gauzie</em></li>
</ul>
<p>Hiru esaldi hauetan, aditzaren funtzioa betetzen du hitz horrek.</p>
<ul>
<li><em>dxun orduko erreskitxeta itxi dauie etzie</em></li>
</ul>
<p>Azken esaldi honetan adberbio baten funtzioa betetzen du.</p>
<h2 id="erreskitxue">ERRESKITXUE</h2>
<p>Miaketa.</p>
<ul>
<li><em>erreskitxuek gau ta egun eiñ dxauie, zeuzer topateko edo</em></li>
<li><em>erreskitxuetan egunek emon dauie</em></li>
<li><em>nik esan tsatie, nik eztotela biar erreskistxorik, gure etzie garbi dauela</em></li>
</ul>
<p>Gaztelerako <em>registrar</em> aditzetik sartua, Bermeon normalak diren fonefikazko arauak ematen dira:</p>
<p>/registrar → erregistrar → errekistrar/ Azken honek beste bariante bat eman du, gaur ere noizbehinka entzuten den <em>errekistre</em>; baina ez da hain erabilia. Eta badirudi, hortik irten duela gaur erabilitako forma: /errekistre → erreskitxe/</p>
<h2 id="erretolikie">ERRETOLIKIE</h2>
<p>Berba uholdea. Leku askotan galduta dagoen berba hau, tinko mantentzen da Benneon, zentzu honetan behintzat.</p>
<ul>
<li><em>bestelako erretolikie dabil, egunen baten kantsako da</em></li>
<li><em>zelako erretolikie arma dost ba, dxuten be eztost itxi</em></li>
<li><em>beran erretolikiegaz, buruko kankamuek atrapa dostez</em></li>
</ul>
<h2 id="errie">ERRIE</h2>
<p>Jaitsi, Baja.</p>
<p>Itsas giroan erabiltzen den hitz hau, gizonen ahoan emakume bat erditzen denean erabiltzen da; batzuetan emakumeen artean ere bai, nahiz eta oso gutxi izan.</p>
<ul>
<li><em>aren andriek imie errie dau</em></li>
<li><em>noizko errieko dau zure andriek ba</em></li>
<li><em>errie dauela imie esan dauie</em></li>
</ul>
<h2 id="erriebera">ERRIEBERA</h2>
<p>Kantitate handiak. Ugari.</p>
<ul>
<li><em>dirue dako erriebera</em></li>
<li><em>erriebera ekar dauie antxobie</em></li>
<li><em>guzurre esaten dau, erriebera</em></li>
<li><em>soluen dakoie tomatiek, erriebera</em></li>
</ul>
<h2 id="erridxe">ERRIDXE</h2>
<p>Figurazioan, hainbat pertsonak zerbait erosteko edo beste zeozertarako mahai gainean jartzea dirua.</p>
<ul>
<li><em>arek dirue erridxe dauie txokoko zorrak pagateko</em></li>
<li><em>dirorik eztauie erridxe eztauie ikiñ dxe</em></li>
<li><em>dirue erridxeteko okiñ ein bide lelau</em></li>
<li><em>amar lagunen artien erosi dauie, da bakotxak ogei mille bana ogorloko erridxe dauie</em></li>
<li><em>dirorik erridxe barik zelan okingo dau partie ba?</em></li>
</ul>
<p>Gaztelerako <em>arriar</em> dela argi dago.</p>
<h2 id="errime">ERRIME</h2>
<p>Arrimatu. Bateren baten babesa bilatu.</p>
<ul>
<li><em>nireñe ez errime, useiñ txarra dakozu te</em></li>
<li><em>zeureñe errimeten da beti, badakidxelakon zeuzer emongo tsazune</em></li>
<li><em>ez errime be eiñ, ez zaitxut gure ikusi be ta</em></li>
<li><em>errimeten errimeten, azkanien be, geure onduen dxesarri da</em></li>
<li><em>errime-errimeta dxun dxatzuz, nobidxu lez</em></li>
<li><em>ondo gure bazu ibilli diruduneiñe errime bi zara</em></li>
</ul>
<p>Azkuek, D.A.R., P.M. eta Kintanak <em>diestro</em> zentzuaz azaltzen dute forma hau, Bermeon, ostera, gaztelerako zentzua bera hartzen du bete-betean.</p>
<h2 id="esantxarreko-ue">ESANTXARREKO / UE</h2>
<p>Obeditzen ez duena.</p>
<ul>
<li><em>au imie esantxarreko utse da, eztau eitxen esaten tsatena</em></li>
<li><em>ez esan esantxarrekue ostantzien belarrieskifiekue emongo tsut</em></li>
<li><em>esantxarrekue ezatearren pasa dxatzo pasa dxatzona</em></li>
<li><em>esantxarrekue bazara ez zaitxut erungo Bilbora</em></li>
</ul>
<h2 id="eskandalo-ue">ESKANDALO / UE</h2>
<ol type="1">
<li>Asko. Kantitate handia.</li>
</ol>
<ul>
<li><em>eskandalue atrapa ei dauie arraiñe Canariasen</em></li>
<li><em>zorridxek buruen... eskandalue, orrazidxek pe eziñ atara</em></li>
<li><em>jentie eskandalue on da frontoien</em></li>
</ul>
<ol start="2" type="1">
<li>Bronka.</li>
</ol>
<ul>
<li><em>zelako eskandalue arma dost ba Lameran, ni, lotsatute</em></li>
<li><em>eskandalue arma tsula diñozu, neuri be bai</em></li>
<li><em>ez arma ainen eskandalorik neiku garie geu be ori eitxeko ta</em></li>
</ul>
<p>Gaztelerako <em>escandalo</em> hitza hartu da, baina lehen definizioan ez du zentzu berdina.</p>
<h2 id="ezkiñerue">EZKIÑERUE</h2>
<p>Lorontzia jartzeko izkina baten ipintzen den altzaritxoa.</p>
<ul>
<li><em>eskiñero bat erosi dot salan imitxeko</em></li>
<li><em>muebleri guztidxetara dxun nai da eztot topa eskiñerorik</em></li>
<li><em>klaro! Oraiñ ezta eruten eskiñerorik eta</em></li>
</ul>
<h2 id="eskoganien">ESKOGANIEN</h2>
<p>Usatutako gauzak erostea.</p>
<ul>
<li><em>au armaidxue eskoganaien erosikue da</em></li>
<li><em>eskoganien erosi dau arek katie</em></li>
<li><em>eztot kure ezebe eskoganekorik</em></li>
<li><em>joyeridxen erosi dauela esan dau, baie guzurre da, eskoganien erosi dau te</em></li>
</ul>
<p>Gaztelerako <em>de segunda mano</em> ere literalki erabiltzen da:</p>
<ul>
<li><em>bigarren eskokue da erosi dauen pielezko abrigue</em></li>
</ul>
<p>Azkuek Mundaka eta Otxandiorako jartzen du, baina Bermeon ere asko erabiltzen da.</p>
<h2 id="eskonekue">ESKONEKUE</h2>
<p>Esku onekoa. Baina zentzua bestelakoa da. Bermeon, bai dendari eta beste mota batetako saltzaileen artean, sineskera bat dago: eguneko salmentak <em>esku ona</em> daukan pertsona batek hastea; horrela egun horretan izango dituen salmentak oso onak izango dira.</p>
<ul>
<li><em>ia eskonekue bazara, da asko saltzien badot</em></li>
<li><em>zure ama eskonekue da; beti gu dot bera etortie dendie igiritxen dotenien</em></li>
<li><em>ia eskonetik asten banozu arraiñ guztidxek saltzieko</em></li>
</ul>
<h2 id="eskopolota">ESKOPOLOTA</h2>
<p>Armairua.</p>
<ul>
<li><em>eskopolatan barruen sartun txuz gauze guztidxek</em></li>
<li><em>eskopolota garbitxu bi dot aguarrasagaz</em></li>
<li><em>amak esan dau eskopoloteko giltzek emoteko</em></li>
<li><em>eskopoloteko kajoie dxeusi dxast kadera ganera</em></li>
</ul>
<h2 id="eskotxarrekue">ESKOTXARREKUE</h2>
<p>Esku txarrekoa. Aurretik <em>esku onekoa</em> jarri dugu, baina hau erabat alderantzizkoa da, dendariek edo saltzaileek bereizten dute <em>esku txarreko</em> pertsona <em>esku onekoa</em> bereizten duten bezala.</p>
<ul>
<li><em>eztot kure ori andrie etortie dendara eskotxarrekue da ta</em></li>
<li><em>eskotxarreko bat etorten badxatzu egun guztidxen ez zu salduko ezebe</em></li>
<li><em>aurrek estrefie nau. Enebada! Eskotxarrekue da ori</em></li>
</ul>
<h2 id="eskoerara">ESKOERARA</h2>
<p>Erraz edukitzea gauzak. Eskura.</p>
<ul>
<li><em>eskoerara bakozu, ekarristazuz Bilbotik zapata batzuk</em></li>
<li><em>eskoerara okiii dxe be ezin tzutez ekarri zapatak proba in bidiez da</em></li>
<li><em>ez da esaten erreza eskoerara okitxie gauzek amen etzien</em></li>
</ul>
<h2 id="eskripidora">ESKRIPIDORA</h2>
<p>Orrazia. Era guztietakoak, baila itsasoan erabiltzen dena ere. Gaur egun adintsuek bakarrik esaten dute garai baten oso zabala izan zen berba hori.</p>
<ul>
<li><em>onek eskripidorak miñ eitxen dau</em></li>
<li><em>adue bako eskripidora dakozu alabatxi</em></li>
<li><em>eskripidor azul bet okitxen zan doten</em></li>
<li><em>eskripidoragaz ule guztidxek pe atara ein tsoz</em></li>
</ul>
<p>Gaztelerako <em>escarpidor</em> hitza hartu da, hitz honen oinarritzat.</p>
<p>/escarpidor → eskrapidor → eskripidor/. Hau, metatesia gertatu ondoren, &gt;i&lt; bokalaren asimilazioaz egin da.</p>
<h2 id="eskureko">ESKUREKO</h2>
<p>Eskuetara heltzeko prest. Ukabilka bastear.</p>
<ul>
<li><em>lelau edozer esan tsoie alkarreri, baie gero eskureko be on diez</em></li>
<li><em>sarri oten diez arek eskureko</em></li>
<li><em>ez tiez konponduten, beti dauz asarratute, beti eskureko listo</em></li>
</ul>
<h2 id="espibota">ESPIBOTA</h2>
<p>Txapazko itsasontzietan erabiltzen den abiadura handiko ontzia, arrainei sarea bota eta gero objetua bila joateko itsasontzira bueltan eramateko.</p>
<ul>
<li><em>txo, esan espibota listo okitzeko, hor aurreko atunei eingotzagu etxadie ta</em></li>
<li><em>espibota aberidxe dasku, ta etxadie ein barik itxi du</em></li>
</ul>
<p>Ingeleseko <em>speedboat</em> hitza hartu da, hitz honen oinarritzat.</p>
<h2 id="esportak">ESPORTAK</h2>
<p>Belaunerainoko galtzerdi lodiak.</p>
<ul>
<li><em>esporta zuridxekaz dxun da ta baltzitxute ekar txuz</em></li>
<li><em>esporta barik zauz, otza be ezu pasako gutxi</em></li>
<li><em>gure amak eskuetan eitxen txuz esportak</em></li>
<li><em>kalautxuekaz ein tsoz azkaningoko esportak</em></li>
</ul>
<p>Erdarazko <em>esport</em> hartu da, baina izen bezala, eta ez adjektibo moduan.</p>
<h2 id="estaidxue">ESTAIDXUE</h2>
<p>Altuera. Neurria.</p>
<ul>
<li><em>aren estaidxokue da gure imie</em></li>
<li><em>estaidxue ezta bardiñe, baie edadie bai</em></li>
<li><em>aren estaidxora aillegateko asko dxan hi zu</em></li>
</ul>
<p>Gaztelerako <em>estatura</em> hartuta egin dela dirudi.</p>
<h2 id="estrebilloskue">ESTREBILLOSKUE</h2>
<p>Normala ez den edozein gauza.</p>
<ul>
<li><em>zer da kotxi ori, ba, estrebilloskue da la?</em></li>
<li><em>estrebillosko erropak erosi ei txuz berbenara dxuteko</em></li>
<li><em>ez esan baie berak estrebillosko kollarra dala pentsaten dau</em></li>
</ul>
<p>Gaztelerako <em>estrebillo</em> erabili da bitxitasuna adierazteko. Gazteen artean, oso gutxi erabiltzen da eta zaharren artean ere galtzen ari da.</p>
<h2 id="estrinke">ESTRINKE</h2>
<p>Estutu. Itsatsi.</p>
<ul>
<li><em>danok on gariez bertan estrinketa dxesarteko leko barik</em></li>
<li><em>orraien kontra estrinke dau, da mosue emon tso</em></li>
<li><em>zauzen lekuen be estrinke eingo zaitxut isillik ez pazauz</em></li>
<li><em>ori erropie ez dxantzi, estrinketa dakozu te</em></li>
<li><em>an dxun dxatzu a, gonie estrinketa popie be markata</em></li>
</ul>
<p>Seguru asko gaztelerako <em>trincar</em> aditza izango da hitz honen jatorria, <em>desabandona</em> hitzean eta <em>eztropeza</em> hitzean egin den bezala, &gt;ez&lt; partikula aurretik jarrita:</p>
<p>/ez/ → + /trinear/ → eztrinkar → eztrinke → estrinke/</p>
<h2 id="etxada">ETXADA</h2>
<p>Sarea itsasoratzea arrainak harrapatzeko. Baina gero, herrira pasatu da, eta zentzua ere berdina izango da.</p>
<ul>
<li><em>gau guztidxen etxadaka, da ezebe atrapa bez</em></li>
<li><em>lelangonko etxadan atrapa dau kupue</em></li>
<li><em>arek baporak etxadie eiñ dxe dauz</em></li>
<li><em>gaueko etxadako 'arraiñ' freskue berantzat gordeko dau</em></li>
<li><em>an, eiñ dxau arek etxadie, laster atrapako dau enbraren bat</em></li>
<li><em>lelangoko etxadiegaz diruek etzera, dxokue aulan da</em></li>
</ul>
<p>Gaztelerako <em>echar</em> aditzetik hartua.<br />/echada (acción de echar) → etxada/</p>
<h2 id="etxalak">ETXALAK</h2>
<p>Erauntsia.</p>
<ul>
<li><em>ez urten kalera etxalak dauz botaten da</em></li>
<li><em>etxalak ezan diez etzetik urten dunien</em></li>
<li><em>etxalak pa diez laster beteko da depositue urena</em></li>
<li><em>etxala dau botaten gero, ia inundazifiuek etorten badiez</em></li>
</ul>
<p>Hitz hau konposatua da:</p>
<p>/etxa/ + /ahala/ → etxala/</p>
<p>Bokal berdinak izan arren, ez da egon disimilaziorik eta erdiko bokal bi erori egin dira.</p>
<h2 id="etxamon">ETXAMON</h2>
<p>Jaramonik ez egin.</p>
<ul>
<li><em>etxamon laztana, neuk erosko tzut gure zune ta</em></li>
<li><em>ez tostazu gure eiñ, etxamon, etorko da bueltie ta</em></li>
<li><em>etxamoixu orreri, da esan zer pasa dxatzun</em></li>
<li><em>etxamona! Bera etorko da ostabe ta</em></li>
</ul>
<p>Azken kasu hau hika forman agertzen da baina emakumeen arteko hikan.</p>
<p>Badago <em>etxaramon</em> forma ere, Azkuek jaso duena, Kintanak ere jaso du bere hiztegian. Horren laburpena izango da goian aipatutakoa, Beraz:</p>
<p><em>ez jaramon</em> hitzetatik sortua /ez jaramon → ejaramon → etxaramon → etxamon/</p>
<p>Azkuek ez du jaso, baina bai D.A.R.k, Mundaka eta Bermeorako, hain zuzen.</p>
<h2 id="etxeplasto">ETXEPLASTO</h2>
<p>Akzidente. Zerbait apurtu edo egin.</p>
<ul>
<li><em>kotxiegaz dxo dau kristela ta bestelako etxeplastue eiñ dxau</em></li>
<li><em>arek ori etxeplastue eitxeko mozkorrik dxun bi zan dau</em></li>
<li><em>etxeplastue eiñdxe dauelez, oraiñ itxi dauen moduen</em></li>
<li><em>gero ta gero be, etxeplastue ein zu motorragaz</em></li>
</ul>
<h2 id="etzebete">ETZEBETE</h2>
<p>Zerbait apurtu. Zerbaitek txarto irten.</p>
<ul>
<li><em>an, eiñ dxot etzebete, jersie apurtu dot</em></li>
<li><em>etzebete ein zu, non galdu zu dirue ba</em></li>
<li><em>aur ba, etzebete eiñ dxau, pintxeta okiñ dxauena atzera loitxu</em></li>
<li><em>irebazitxe dakozela oposiziñuek eta berba lar eitxiarren etzebete eiñ dxau, galdu eiñ txuz de</em></li>
</ul>
<h2 id="etzegune">ETZEGUNE</h2>
<p>Itsasoratu barik, derrigorrez edo nahi izanda. Espresio hau, hizkera arruntera pasatu da.</p>
<ul>
<li><em>ez zarie etorri Lamerara, etzegune ein zue zuek pe la?</em></li>
<li><em>idxe danak dxun diez itxosora, baie Maitasunak etzegune eiñ dxau</em></li>
<li><em>egualdi ona onda eiñ dxau etzegune?</em></li>
<li><em>gaur ez gariz dxungo Laidera? Ez, geuk pe etzegune ein bi du te</em></li>
</ul>
<p>D.A.R.k bakarrik jaso du, eta Bermeoko hitza bezala azaltzen du.</p>
<h2 id="etzi">ETZI</h2>
<p>Hartu! Eutsi!</p>
<ul>
<li><em>etzi dirue ta erosi bi dena</em></li>
<li><em>zor tsuten dirue etzi</em></li>
<li><em>itxi dostazuzen zapatak etzi</em></li>
<li><em>etzi alabatxu zeure alabien otzarie</em></li>
</ul>
<p><em>eutsi</em> aditzetik hartua da, eta aldaketa tziki bat besterik ez du izan. /eu/ diptongoa /e/ n monoptongatu da.</p>
<h2 id="etzikaramu">ETZIKARAMU</h2>
<p>Etzidamu, hau da, gaurtik hirugarren eguna.</p>
<ul>
<li><em>noiz zuzie ba etzi? Ez, etzikaramu</em></li>
<li><em>etzikaramu datorrela esan dau</em></li>
<li><em>etzikaramuk ekarko dau beste egun bet</em></li>
</ul>
<h2 id="eurilanbro">EURILANBRO</h2>
<p>Sirimiri.</p>
<ul>
<li><em>lanbrue dxeusten on da ta busti-busti ein gariez</em></li>
<li><em>eurilanbrue dxeusten asten danien ez da para be eitxen</em></li>
</ul>
<h2 id="eurisiridxe">EURISIRIDXE</h2>
<p>Sirimiri.</p>
<ul>
<li><em>eurisiridxe botaten on da egun guztidxen</em></li>
<li><em>au eurisiridxe barritz ulietan be pega eitxen da</em></li>
<li><em>eurisiridxe eiñdxe on da, ta aurreitxik labandu de kotxie Sollubetik berantzien</em></li>
<li><em>eurisiridxe txarra da biderarako</em></li>
<li><em>eurisiridxe asi de ta laster beitu zemat azidente ongo dizen</em></li>
</ul>
<h2 id="ezebeza-ezereza">EZEBEZA / EZEREZA</h2>
<p>Miseria. Krisi. Ezereza.</p>
<ul>
<li><em>ezereza dau andidxe erridxen, aurreitxik ezta ikusten dirorik dendatan</em></li>
<li><em>ezereza dauela, baie jentie ezta geratuten etzien</em></li>
<li><em>ezebezik andidxenien loteridxek urten nuen da apur bet zabaldu zan erridxe</em></li>
<li><em>ezebeza dauen artien kotxe barririk pe ezu ikusko</em></li>
</ul>
<p>Azkuek ez du jaso, baina D.A.R.k <em>ezer ez</em> forma jaso du eta horren definizioetariko bat Bermeoko zentzuaz agertzen da.</p>
<h2 id="eznirikutu">EZNIRIKUTU</h2>
<p>Pertsona delikatua, ala fina izatea nahi duena. Gehienetan emakumezkoei dagokie.</p>
<ul>
<li><em>zer da bera, eznirikutuikue dozu</em></li>
<li><em>enebada, orreri ez esan ezebe, eznirikuruikue da ta</em></li>
<li><em>eznirikutuikue lez ibiltxen dxatzu a lameran</em></li>
<li><em>zure lagune, eznirikutuko personie da</em></li>
</ul>
<p>Hitz konposatu hau hiru elementuk osatzen dute:<br />/ez/ + /niri/ + ikutu/ → eznirikutu/ + /riko → eznirikuturikoa → eznirikuitikoa/ /r/ galdu eta /oa/ → /ue/</p>
<h2 id="eztropeza">EZTROPEZA</h2>
<p>Behaztopatu. Pertsona batekin topo egitea.</p>
<p>Kuriosoa da berba honen konposaketa. Gaztelerazko <em>tropezar</em> aditzari /ez/ ezezko partikula erantsita egin da. Baina hitz horren esanahia alderantzizkoa izanda ere, inolako enpatxu barik erabiltzen dugu. Ikusi dugu aurretik horren antzeko kazu bat <em>desabandona</em> hitza azaldu dugunean.</p>
<ul>
<li><em>goixien beragaz eztropeza nai da eztost ein kasurik pe</em></li>
<li><em>arri mando bategaz eztropeza nai da izterra apurtu dot</em></li>
<li><em>atigaz eztropeza da betondue baltzitxu, auri da ein dxotena</em></li>
<li><em>eztropezaten eztropezaten, laistelatararte aillega nai</em></li>
</ul>
</body>
</html>
