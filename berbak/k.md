# K #

## KADERA ##

Hemen, mokorra, izterra, berna eta oina, dena batera hartuta izango da.

- *kaderak altza azpidxen zer dauen ikusteko*
- *Demikure dxun gariez da kadera azpidxetako miñe dakot*
- *kadera atziek ikusi zelan dakotezen, zuri edo baltz?*
- *kaderatatik agarra tsoie ta kalera atara dauie*
- *kadera ganera dxeusi dxast arridxe*

Azkuek ere jaso du, baina honek, *extremidad inferior* dio. Kintanak, *pierna* jartzen du.

## KAELA ##

Ogi zati handia.

- *nora zuez zu ogi kaela artun de ba?*
- *ogi kaela eskuen artun ezkero, dxatekue, lo bertan*
- *okiñ dxun gosiegaz ogi kael bana artun de gaztaiegaz, bera dxan da etzera*

## KAIDIE ##

Joera.

- *auna mandarantz dako kaidie*
- *beraiñe dako kaidie, beti dau beragaz*
- *beti egoten da nonorantz kaidie*

## KAIGANE ##

Goialdea.

- *zer eitxen zu or kaiganen parata ba?*
- *an dakozu a kaiganen, errebatiue ikusten*
- *e? kaiganen zauz ba, balkoitxik obeto ikusten diez ela?*
- *bestela zauzie kaiganen madalenie ikusten*

Hitz konposatu honek erabilera zabalagora jo du:

/kai/ + /gane → kaigane/

## KAIÑE ##

Itsasertzean edo itsasadarretik irteten duen behe-lainoa. Kalima.

- *Izaro be tapata dau kaiñegaz*
- *zarratu dau gaur kañe, ez da ongo errekie ikusterik*
- *Gerniketik berantz dator kaiñe*
- *ori kaiñe laster kenduko da ta eguzkidxe okingu plaidxen*

## KAIXE ##

Arduratu.

- *zure aiztie barriz ezta kaixeten bape, neure pentsure itxitxen dau dana*
- *geidxau kaixe balekizara, beste txori batek kantako lekitzu*
- *asko kaixe da nire gixona, gauzek aurrera atarateko*
- *kaixetute nau neu be, ia zeuzer eitxen badun*

## KAKA ##

Mozkorra.

- *amabost egunien dako kaka ganetik kendu barik*
- *kaka dakozu zuk alabatxi, mozkorrik zauz de*
- *klaro dakona kaka, orduri be eztotso beitu ela?*
- *atrapako doten kakagaz, aste guztidxen enau ikusiko etzien*

## KAKABELENA ##

Marea behean dagoenean agertzen den lokatz beltza.

- *aixarrak atrapaten nuen kakabelenatara*
- *portuko kakabelenatara dxeusitxe etor dxast semie, Afrikako baltza baiño baltzau*
- *asmaten dozue kakabelenako atsa?*
- *onek imiek kakabelenie lako kaka eitxen dost*

Azken esaldi honetan *kaka* hitza errepikatuta agertzen da.

## KAKABIARRAK ##

Lan edo behar zikin guztiak.

- *kakabiar guztidxek ein biar, eztauela gure be*
- *zuk ein zeuk gure zune, kakabiarrak eitxeko neu nau*
- *kakabiarrak itxi txuz arek eztaitx nok eitxeko*

## KAKADXALE ##

Pertsona zekena, dirua gastatzea gustatzen ez zaion pertsona.

- *kakadxaliaue da, edozer dxanda bizi diez dirue ez gastatitxik*
- *neure alabien koñatie be kakadxale utse da, beti betiko erropakaz dabill*
- *kakadxalie da, baie beste leko batetik dxuten dxatzoz diruek*

Adjetibo honen konposizio gaiak izen bat eta adjektibo bat izanda ere, gero adjektibo bat besterik ez du eman.

## KAKALARRIDXE ##

Dena arin egitea nahi duena.

- *kakalarridxe zara baie, ikasko zu trankillaue ezaten*
- *kakalarridxe lez ibill dxe, da gero be eiñ dxau etxeplastue*
- *eztost itxi baketan pulserie erosi arte, kakalarridxe da ta*
- *ba kakalarridxe lez nabill, eztakotelakon denporarik alperrik galtzieko*

## KAKAMOLTZO ##

*Kakalarridxe* n alderantzizkoa eman digu. Pertsona trankila.

- *ezta egon ba, kakamoltzue lez bertan , neu dxun arte?*
- *ori dona kakamoltzue ezatie, desdeluego, ez zu merezidu dirorik emotie*
- *bestelako kakamoltzuek zauzie or, dxaten noiz emongo*
- *zer, kakamoltzo, zer erosi zu ba?*

## KAKALEKUE ##

Itsasontzietan komuna bezala funtzionatzen duen leku bat. Hala ere *irola* hitza jarrita agertzen da Dena den, herrira pasatu dena lehenengoa da eta esanahi berdina emango diogu komunari, nahiz eta askotan peioratiboa izan.

- *kakalekue pintxe bidela esan dau patroiek*
- *gure kakalekue baino politxaurik munduen bez*
- *kakalekuen sartunde emoten txuz orduek leiduten*

## KAKANARRUE ##

Pertsona edo gauza txikia, eskasa, gutxi garatua.

- *kakanarruen besteko sagarrak erosistazuz alabatxu*
- *a motorra! Kakanarruen bestekue badan, nora dxungo da ba*
- *zer eingostazu zuk niri, kakanarru orrek?*
- *areri kakanarrueri be etzazu eitxen geidxau?*

## KAKATROSKUE ##

Pertsona edo gauza dorpea, zabarra.

- *kakatroskue lako zapatak erosi zuz*
- *zeu zara zu kakatroskue ezer be ez dxatzu gelditxuten ondo ta*
- *onek kakatroskuek tiez da ekarri belarriko fiñauek*
- *ezta dxuen kalera... belarridxetan kakatrosko bi imiñitxe*

## KAKOTA ##

Mozkorra.

- *okiñ dxauen kakotagaz bienganetik altza be ezta eiñ*
- *kakota atrapaten kanpeoiek gariez*
- *kakota kakotan ganien atrapa dotez*

## KALAMATRIKA ##

Eztabaida. Iskanbila.

- *beti nabil beragaz kalamatriken, eztost eitsen kasurik eta*
- *isillik on, eztot gure kalamatrikerik eta*
- *auntxe be kalamatriken dabiltzez neure goikuek*
- *ori beti due kalamatrikien bille*

Azkuek jaso du bere hiztegian, baina zentzua el *clamor en la conversación* eta *griterio* da. Kintanak, ostera, *sabiduria maliciosa* dela dio. Beraz, esanahi ezberdina.

## KALBA ##

Piper egin. Eskolara joan barik kalean geratzea. Analogiaz, beste leku batera ez joatea kalba izaten da.

- *meisuek esan dau gure imiek kalba ein dxauiela aste guztidxen*
- *kalba eiñ dxauie sagarretan dxuteko, da gero aldianuek atrapa*
- *txo kalba ein zu, ez zara etorri txokora*
- *kalba ein zu plaidxera, zer ba, tertzinak etor dxatzuz ela?*

Azkuek, hitz honen definizioa *juego de bolos* dela dio. Baliteke hortik sartzea, umeek eskolara joateari uzten diotelako kalean jolasteko. Baina zalantzazkoa denez, zalanetan jarri behar.

## KALBISTERO / A ##

*Kalba* egiten duena.

- *ia zelan portaten zaran e? Eztot gure kalbisterarik eta*
- *seme kalbisterue dakot alabatxu, eskola batera be ez ei da dxuten esan dost profesoriek*
- *kalbistera! Non on zara ba dxostera etor barik?*

Beste hitz batzuekin gertatu den bezala, bi hitz hauek ere erdaraz berba egiten denean ere entzuten dira:

- *has hecho kalba, eres una kalbistera*

## KALINPAN ##

Egunaren ordu guztietan kalean egotea. 

- *egun santo guztidxen dabill kalinpan*
- *da kalinpan ibillitxe zelan estudidxeko dau ba?*
- *goixien kalinpan ibilli bazara oiñ etzeko biarrak ein bizuz*
- *udien danok ibilltxen gara kalinpan*

## KALINPANERO / A ##

Kalean orduak ematen dituena. Gizonezkoa zein andrazkoa.

- *au imie kalinpanero utse da*
- *kalinpanerie lez dabill, da eztau eingo ezer eskolan*
- *kalinpanerak eta kalinpaneruek asko dauz gaur egunien*

Hitz hau gaztelerara ere pasatu da, askotan *eres una kalinpanera* ere entzuten baita.

## KALINPANERATU ##

Kalean ibiltzen obitu dena.

- *gure Amaia len ezta ezan olakue baie oiñ kalinpaneratu eiñ dxe*
- *zu bakixu kalinpaneratute zauzena?*
- *onetan egunetan kalinpaneratute nabill*

## KALMUNE ##

Bare unea. Zentzu guztietan erabilia.

- *auntxe dxungo gariez, kalmunie dauen artien, euridxek ez atrapateko*
- *aldarridxek gogorrak ezan diez, baie kalmunie eiñ dxenien normal on gariez berbetan*
- *kalmune baten itxosora urten dauie*
- *doloriegaz eziñ dxot eiñ biarrik pe, da kalmuniek okitxen dotezenien eitxen dot eitzeko dakotena*

Beste askotan legez, itsasoko berba bat beste estraktu batzuetara zabaldu da.

## KAMADEMOILLIE ##

Antzina, koltxoiaren azpikoa deitzen zitzaion gaur egun *somier* deitzen zitzaionari.

- *kamademoille zarrak bota da barridxek eroxi bi dotez*
- *kamademoille gogorra erosi gero, obiauek tiez da*
- *ba niri geidxau gustaten dxastez kamademoille biguntxuek*

## KANKAMO ##

Burmuina, burua (figuratiboan).

- *kankamuek pe atrapa eitxen dostez kotxe barridxe erosteko esaten*
- *ez artun iñori kankamorik, eztotsut eingo zeuk diñozune ta*
- *buruko kankamuetararte nau eurokaz gauzekaz*
- *kankamuek galdute dabill aspaldidxon*

Hitz hau, ontzietan txikotak amarratzeko kabilen gaztelerako *encamo* izenetik dator. Gero, zentzu figuratuan beste esanahi hori hartu du.

## KANKANKAN ##

*Karkarkar* Bermiotarrez.

- *Ze txiste ona konta doskun Txilibristok! Kankankan!*
- *Zelako zartadie hartun zauen ba! Pentsa utsegaz txisek pe urten! Kankankan!*
- *Atzorik txise daidxola nau beronegaz txistiegaz! Kankankan!*

## KANKAÑADO ##

Azaleko nafarreria gaixoak aurpegian utzitako zuloak dauzkanari esaten zaio, gizona zein emakumea izan. Gauzei ere aplikatzen zaie.

- *kankañaduen arpidxe dako*
- *Sofia kankañadien alabiegaz ezkondu de*
- *sagar kankañaduek tiez onek*
- *a mutille gustaten dxatzu! Beran kankañaduen arpidxegaz!*

## KANKILLOI ##

Bonbiltzar.

- *kankilloi bat ein dxot pintxe pantalla moduen imitxeko*
- *kankilloiek politxek ezaten diez adornorako*
- *kankilloien ekar bide ardaue aste guztireko*
- *kankilloiegaz dxo dau buruen*

Azkuek ez du jaso hitz hau, baina bai *kankil* forma. Baliteke hau izatea bestearen oinarria. D.A.R.k bai jaso duela Bermeokoa dela azalduz.

/kankil/ + /oi/ atzizkia → kankilloi/

## KANKINKABARA ##

Edozelan. Inklinatuta. Okertuta. Txarto jarrita.

- *agiñek takoz kankinkabara, nora gure*
- *ori kuadrue kankinkabara eskei zu*
- *bertan frontoien, sille guztidxek kankinkabara on diez*
- *zelan iñ txuz botoiek ba, kankinkabara?*

Umeen antzinako jolas baten izena hartu du. Ormara begira *kan-kin-karaba* esaten zen. Nondik pasatu den hizkera arruntera inork ez daki.

## KANTSAZIÑO ##

Nekadura. Ahuldura.

- *ai zelako kantsaziñue dakot ba, da ori ezer ein barik*
- *kantsaziñue kentzieko bikarbonatue da ona*
- *kantsaziñue andidxe bakozu oien sartun*

## KAÑADA ##

Berna-hezur. Tibia.

- *emon dosten zartazuegaz kañadie apurtu dost*
- *kañadie dakot baltzitxute*
- *kañadan artun dau golpie da geldik on bidau illebetien*

D.A.R.n bakarrik dator eta T. Etxebarriaren Lex. aipatzen du.

## KAPAN ##

Denboraleari aurre egiten, geldi itsasoan. Konparazioan herrian denbora txarra dagoenean edo gauzak txarto doazenean.

- *lau egun eiñ dxuz kapan, da idxe ondora dxun gariez*
- *kapan badauz eztau arraiñik*
- *geu be amen gauz kapan datorrenari arpidxe emoten*

Maileguzko berba bat hartzen dugunean askotan egiten den bezala sustraia bakarrik hartu da.

## KAPAUE ##

Lainotua.

- *egualdi kapaue badau ezkara dxungo plaidxera*
- *gau kapaue dauelez eztiez ikusiko estrellek*
- *goi kapaue on da be, eguzkidxek dxo eitxen dau gero*

Gaztelerako *encapotado* hitzetik sortua da.

/encapotado → kapotado → kapotaue → kapaue/

## KAPONA ##

Emakume antzua.

- *arek kapona txarridxek niri esateko lotsabako imiek dakotezela!*
- *ezta ezkondu, dxakiñ dxauelako kaponie dala*
- *ba zure nebien koñatuegaz ezkondu dana be kaponie da*

Gaztelerako *capon* = *pollo castrado* hitzetik dator; baina hitz hori emakumezkoentzat desegokia denez >a< bat sartu zaio femeninoa egiteko.

## KARINKARA ##

Aurrez aurre.

- *zure ama ta ni karinkara bixi gariez*
- *karinkara ikusi dotenien odolak pe berotu eiñ dxastez*
- *karinkara topaten dotenien esango tsatez nik areri lau berba*

## KARNADA ##

Karnata sexuala.

- *karnadie etsonien emoten degolluek ezaten diez aren artien*
- *eztotsu emoten andriek karnadarik ela?*
- *aur due ori karnada freskue bille neskatill gaztieñe*

## KARRAJO ##

Etxeko ibilgua.

- *gure etziek karrajo luzie dako*
- *ba niri karrajo bako etzie gustaten dxast*
- *karrajorako alfonbra barridxe erosi dozule?*

## KARRERIE ##

Solasgaia.

- *ara, auntxek okin dxu zeure karrerie, ia nondik zabiltzezen*
- *egun guztidxetan okitxen dau beran nobidxuen karrerie*
- *guk eztu ataraten politikien karrerarik ez asarraruteko*

Ez dago argi nondik sar zitekeen gaztelerako hitz hori eta gainera zentzu horrekin.

## KARRIE ##

1. Jausi. Behera etorri.

- *atzo esan dau telebisiñuek erri txikitxu bateko elixie karrie dala*
- *orregaz pixugaz nora zuez ba, karrie ein bi zu te*
- *udxolakaz kasinue karrie da beiek amore emonda

2. Igaro. Formaz aurrekoa bera dugu, baina ez zentzua.

- *karrie dauie etzeko traste guztidxek*
- *sagarrak karrieten ibilli diez*
- *ezpadakozue zer ein, karrie aunek zakuek*

Gazteleraz *acarrear* izango da.

## KARRIDXUE ##

Igarotzea. 

- *karridxue, karridxue ezan da arena, patata zakuek etzera eruten*
- *arraiñ guztidxen karridxue ordubetien ein dxu*

Gaztelerako *acarreo*.

## KARTAPARTILLEK ##

Kontuak konpondu; zentzu guztietan.

- *zer, eiñ dxauie kartapartillek ela?*
- *bai, arek eiñ dxauie, baie zuk eta nik pe kartapartillek ein biduz*
- *zemat eta ariñau eiñ kartapartillek, obeto*
- *kartapartillek eiñ dxuz, baie ondiño eztogu konpondu dana*

Hitz honek ez du zentzu handirik formari begiratu ezkero, baina hor dago eta badirudi, *cuentas de partija* hitz multzotik sartu dela. *Partille* arrainontzietan egiten den diru banaketa da. Eta banaketa hori mahai baten inguruan egiten zenez, mahai gaineko kartak edo *karta-partillek* hori izan liteke.

## KASKANTE ##

Alditsua. Koskatia.

- *orregaz ez ein berbarik kaskantien gauzek esango dotsuz de*
- *zelako kaskantie zara ba, arin kanbidxe zu berbie*
- *kaskante utse da, ontxe dau ondo, da beste bueltan kasurik pe ez*

## KASKARRATOIE ##

Haitzetan aurki daitekeen karramarro txiki uletsua.

- *ama, kaskarratoien ama dakot atrapata*
- *kaskarratoi gitxi topaten dice oiñ atzetan*
- *ama! Kaskarratoie tangarruen barruen!*

## KASKIE ##

Burutik egin, erdi edo osorik.

- *kaskie eiñ dxela, da aurregaz atxakidxegaz, diro guztidxek kendu tsoie*
- *zelan kaskie da ba, ointxerarte ondo egon da ta*

## KASKIETA ##

*Kaskie* ren adberbiozko forma da.

- *isilik on e? Kaskieten asitxe nau ta ez dakot burue orretarako*
- *zeuk pe ez imiñi kaskieta zauzenaren atxakirik*

## KASKOTIE ##

Atunaren buruaren atzealdea. Konparazioan edozein pertsonaren burua.

- *nire gixonak kaskotie atrapa dost beragaz dxuteko partidora*
- *nik eztot biar kaskotie atrapatirik gixonagaz edonora dxuteko*

## KATAPLASMIE ##

Pertsona gogaikarria. Lapa.

- *geu alegiñek eitxen andik dxuteko da bera kataplasmie bertan, mobidu barik*
- *zelako kataplasmie zara ba*
- *orkestie be kataplasmie ezan da ta gu abrosidute*

Gazteleraz ere horrela esaten zaio pertsona lapa bati.

## KEBRA ##

Erabat nekatuta. Ahulduta.

- *San Juanetik kebra-kebrata etor nai*
- *eindxun beste biarregaz, kebrata geratu gariez*
- *onek boltsiek kebra eitxen nau*

## KEO ##

Nekatuta, lanerako adore gabe, zentzu figuratuan, noski.

- *atzo eiñ dxun juergiegaz keo eiñdxe nau*
- *onek beruek keo eiñdxe itxitxen zaitxuz*
- *esan dotsozen berbakaz bakarrik, keo itxi dau*
- *lelangoko ostidxegaz itxi dau keo*

Ingelesezko *knock-out* etik dator.

## KIKADA ##

Begirada bota.

- *Lameratik dxun naienien kikada da bat ein dxot Izaron*
- *bota kikada bat elixen mezie asi badan ikusteko*
- *aurtik bentanatik ein kikadie ia euridxe badan*

## KIKILLE ##

Zakila.

- *kikille dakot gogortute ezer ein barik*
- *zure kikille eztabil ondo antza, hainbeste denporan ezer ein barik*
- *aur dabiltzuz orrek euren kikille saltzien, lotsatu be eztiez eitxen*
- *berari agure zantarrari asgurek ein biar kikillen*

## KIKILDXU ##

Koldartu.

- *kikildxu ein zara alabatxi, zek agarra tsu ba?*
- *ostidxek emongo dotsozela esan tsonien kikildxu eiñ dxe*

## KIKIMERA / KIKUMERA ##

Must egin uretan.

- *bigarren kikimeran dxo atxie da paralitiko geratu da*
- *kikumerak eitxie asko gustaten dxasku baie, atentziñugaz ibillitxe*

## KIKU ##

Begirada bota. Aurretik ikusi dugu *kikada* hitza, ba hau haren sinonimo bat izan daiteke.

- *portutik kiku bet eiñ dxot nire nobidxue etor badan dxakitxeko*
- *etor da zure ama, baie kiku eiñdxe dxun da*
- *esan dau kiku eitxen bakarrik etor dala*

## KIKUKE ##

Kirik egiten. Zelatan.

- *beti dabil kikuke, zer ikusiko*
- *Miren balkoitxik on da kikuke ia zer pasaten kalien ikusten*
- *sartun barrure kikuke on barik or atien*

## KINITO ##

Ardo gozoa.

- *zuri asko gustaten dxatzu kinito gero*
- *imien egune ezan da, ta pastelak eta kinito ekar dosku*
- *emon kinito edaten, da gero mozkor mozkorrik etzera*

*Quina* edariaren izena hartu dute ardo gozo guztiek, apur bat aldatuta, noski. Kasu honetan diminutiboan hartu da.

## KINKILLEIDXE ##

Kinkila. Purtzileria. Zentzu despektiboan, zirtzileria.

- *zer da ganien daruzuna ba, kinkilleidxe daruzu te*
- *zer ez lekidau imingo arek, dendako kinkilleidxe osue*
- *kasinora dxuteko kinkilleidxe erosi dau, gutxi dako lez*

Normala da kinkila dendetan saltzen diren gauzen artean zirtzileria izaten denez, honi *kinkilleidxe* deitzea.

## KIÑE ##

Zirikatu. Zentzu guztietan.

- *biar bat eitxeko beti ibilli bi zara kiñeten*
- *kiñeta be arek eztau eitxen berak gure dauena baiño*
- *gure alboko andrie beti dabilst kiñeten, gaur be esan dost aulako bat*

## KIÑADA ##

Keinua.

- *enai konturatu lelangotan da berak eiñ dxostenien kiñadie aurduen dxeusi nai kontuen*
- *bera neuri kiñadaka, da ni santainfanzian*
- *orren kiñadiek zeuzer gure dau esan, kuidadue gero*

## KIRIKILLO ##

Ile kizkurra.

- *kirikillo luze luziek takoz nire muñekiek*
- *beran kirikilluekaz begirik pe ez dxatzo ikusten*

## KIRIKINA ##

Ardo gozoa. Aurretik ikusi dugun *kinito* hitzaren parekoa dugu eta jatorria ere berdina.

- *kirikina ta guzti zelebra du kursuen akabakene*
- *kirikina baiño gurau dot txanpana*
- *ime guztidxei gustaten dxatzoie kirikina*

## KIRRIKILLUEK ##

Barrokismoak.

- *orrek armaidxuek kirrikillo lar dakoz*
- *eske, kirrikillo asko dakoien gauzek gero txarto garbiten diez*
- *aunek erropiek be kirrikillo larreidxe dako*

## KLARIE ##

Egunsentia. Itsasoan erabiltzen den berba bat da. Herrian ere esaten da.

- *klarie eiñdxe dau, asi gaitxezen gauzek preparaten*
- *klarie etorri orduko dxakiñ dxot egualdi txarra eingo dauena*

## KLAROTASUNE ##

Aurrekoaren esanahia badu ere, hau gehiago esaten da herrian. Eta gainera, eguraldiari dagokio, hau da, zeruan hodeiak egon ala ez, horren arabera esaten da.

- *klarotasune dakar, altza eingo dau egualdidxe*
- *amen ezta ikusten klarotasunik, seguru euridxe eingo dauena*

Gaztelerako *claro* hitzari >tasun< atzizkia jartita egiten dugu.

## KOBLA ##

Arrantzarako apareiua. Kordelean amuak jartzen dira, terminorik terminora, tertza moduan. Askotan arraina amu baten baino gehiagotan etortzen da. Baina konparazioan arrainak neskak edo mutilak izango dira.

- *an! Arek an dakaz, koblan bi*
- *bota dau tertzie baie koblan ez dakar *arraiñ bet pez*
- *itxi geldik, trankil badabill berak ekarko dau baten bat koblan, bi edo iru*
- *amuek ondo imin bidiez koblatan arraiñek atrapateko*

## KOIDXIDU ##

Batu. Itsasoko terminoa da, tresna edo apareiuak batzea esan nabi du. Baina herrian asko erabiltzen da.

- *plaidxen on gariez da jentie gauzek koidxiten ikusi du aixe andidxe dakarrela te*
- *koidxiduten asi ostantzien trena galduko du*
- *aixiek gauze guztidxek dandarrez erun biarreko dauela ikusi dunien koidxiten asi garizen*

Gaztelerako *coger* da. Baina Mañu eta Bakio bitartean dauden baserriren baten *koixu* entzun dut.

## KOKOZILLO ##

Lepondo. Kokot.

- *uliek takozuz kokozilluen sartunde*
- *kokozilluen urten dost zaldarrak*
- *kokozilloko miliegaz eziñ dxot auenta*

Hitz hau konposatua da:

/kokot/ + /zulo/ → kokozulo → kokozülo → kokozilo → kokozillo/

## KOLARRA ##

Etxeko portalea.

- *gure kolarrien arratoiek sartun diez*
- *kolarra garbitxuteko interiñie ekar bizan dot*
- *giltzek galdu dotez da oiñ eztakot kolarrera nondik sartu*

Badirudi gaztelerako *corral* hitzetik sartu dela. /corral/ → korrala → kolarra/ metatesiaren bidez.
Azkuek Mundaka eta Bermeorako jaso du hitz hau.

## KOLORIE ##

Arrabia. Kolera. Azentuatu egin behar dugu hitz borren zentzua argi uzteko.

- *entera naienien zer eiñ dxauen, neure kólore guztidxegaz beraiñe dxun nai*
- *zelako kólorie emon dost ba, baie eztotsat esan ezebe*
- *eztotsu emoten kólorie, berandu berandu datortzunien zeu berari begire on da?*
- *eztost emoten kólorerik, baie bai ernegue*

Gaztelerako *cólera* zuzen zuzenean sartu da. /cólera → kolera → kolerie → kólorie/ bokalaren asimilazioz.

## KOMADA ##

Antzinako armairu bat.

- *gure amuman komada bat emon dost amak eta ondo barnizeta barridxe lez geratuko dxast*
- *badakidxela euskerie diño, baie komadan barruen sartute okitxeko baiño eztotso balidxo*
- *ori komadie andidxeidxe da onako da beste leko baten imin bide*

Gaztelerako *comoda* -azentu barik- da. /comoda → komoda → komada/ bi >o< horietako baten disimilazioz.

## KOMENIMENTUE ##

Egokia dena. Komeni dena. Egiteko dagoena.

- *geure komenimentue eiñdxe, autobusera dxun gariez*
- *dxan eguerditxue, ein zeure komenimentotxue da gero lo*

Gaztelerako *convenir*, euskaraz *komeni* hitzari >mendu< atzizkia gehitu zaio, ez da egokia, baina horrela gertatu da.

## KOMOSINO ##

Hala delakoan.

- *alkarregaz pasatekuek pasa, da gero, komosino*
- *txo, pellikadak eiñdxe komosino zabiltzez berorregaz*
- *ez ein kasurik pe, badator, geuk pe komosino eingo tsagu berba*

Ikusten denez, gaztelerako *como si no...* lokuzioa, berba bihurtu da.

## KONDUTIE ##

Fama. Erreputazioa.

- *zer dabiltzu zuk iñori kondutie kentzien*
- *eztot gure entzun be, zelan kentzien dauen orrek kondutie*
- *orrek enbriek kondutie bienganien dako*

Gaztelerako *conducta* = *manera de proceder* hitza hartu arren, zentzua aldatu egin da.

## KONKAN ##

Zalantza. Desoreka.

- *eztot dxakin zer eiñ, konkan on nai, baie azkanien erosi eiñ dxot*
- *ez on konkan da erdu geugaz*
- *egualdidxe be konkan dau, eztaki zer eiñ*
- *au maidxe konkan dau, eztau santus*

## KONKABIDE ##

Gauza batentzat egokia den zuloa.

- *maidxien konkabidie dako orrek utsuniek*
- *beronen konkabideko armaidxo bat erosi bi de*
- *au ezta onen konkabidekue aurrenxik ezta kabiten*

## KONKABIDEKO ##

Aurreko hitza bera da, baina konparazioan, edo zentzu figuratuan, pertsona ere izan daiteke egokia den zuloa.

- *topako dau orrek pe beran konkabidie dakon personie*
- *beran gorputzek diñotso zelakue dan, gorputzen konkabidekue*

## KONOGRAFUE ##

Fonografoa. Gaur egun *tocadisco* erabiltzen da gehien bat, baina noizbehinka entzuten berba hori.

- *egun santo guztidxen konografue imindxe oten da*
- *ezta ezango konografue, radidxue baiño*
- *konografue edo radidxue, niri buruko kankamuek atrapaten dostez*

## KONTADUIDXERAKO ##

Kontagaia.

- *nik eztaitx zelan eitxen dauen, baie beti dako zeuzer kontaduidxerako*
- *ori be kontaduidxetarako dakozu? Eztau zu lakorik*
- *nire gauzek ez ibilli kontaduidxerako, eztot gure ta*

## KONTXIDXOPIEN ##

Udaletxearen azpian.

- *kontxidxopien geratu gara txupinazorako*
- *kontxidxopien oten diez drogaten*
- *udaletxie erre zanetik kontxidxopie baño ezta geratzien*

Kontzeilupean berbatik datorrela uste dugu.

## KOPLA ##

Tontakeria. Aitzakia.

- *koplak eitxen ibilltxen da atentzifiue deitxuteko*
- *ez ein koplarik ostantzien berton itxiko zaitxut*
- *dana ezanda koplie, eztau okiñ ezer*

Azkuek ez du zentzu honetaz jaso hitz hau. Bai, ostera, D.A.R.k T. Etxebarriaren *Lexicon* liburuko zita bat aipatuz.

## KOPLOSO / A ##

Tontakeriak egiten dituen pertsona.

- *ezta bape koplosie, beste bat aren lekuen, iñok auenta bez*
- *zu barriz, koplosiaue zara! Pentsa lekide zeu zarala dana*
- *koploso utse zara txo! Koplak itxi da dxan aurrekoue*

Berba hau *kopla* ren eratorria da, adjektibo bat sortzeko posibilitatea eman du.

## KORDU ##

Etorri, forma inperatiboan, baina tonua ez da aginduzkoa.

- *kordu etzera, berandu da ta*
- *enebada! Amen zeuzer pasako da, kordu ametik!*
- *kordu, kordu, eztot gure or datorren pitxonie ikustie ta*

Hitz honen jatorria gaztelerako *correr* bada ere, euskarazko *korridu* horren laburpena da.

## KORKI ##
Hau Nere Sekretu bat da.

## KOROSKERA ##

Itsasontzi baten aurrearen itxura. Baina, askotan, herriko hizkeran, pertsona baten aurpegia edo egitea edo antza izatea da.

- *orrek imiek aitxen koroskerie dako*
- *onek, barriz, aman koroskerie dako*
- *beti gabiltzez koroskerten bille da beti erretuten gariez*

*Korosta* hitzaren eratorria dela esan beharra dago.

## KOROSTA ##

Bermeon *korosta* itsasontziaren aurrea izan arren, beste leku batzuetan, hau da, beste herri batzuetako arrantzaleen artean, atzeari dagokio.

Gaztelerako *codaste* dela diradi hitz honen jatorria: *codaste, madero vertical sobre el extremo de la quilla que sostiene el timón*.

/co daste → kodaste → korosta/  
/d/ → /r/ normala den bezala Bermeon. Gero, nomalak diren bokalen irekiera eta asimilazioz iritsi da guk erabiltzen dugun formara.

- *Mutile korostan dau ia sergerorik ikusten dauen*
- *Nebera di dakuz barruen, bata korostan eta bestie popaganien*

## KORRESPONDENTZIDXE ##

Aire korrontea. Ez dauka gaztelerazko posta zentzua.

- *amen etzien korrespondentzi andidxe dau*
- *ziñen atrapa dot au erlaue, korrespondentzidxe on dalakon*
- *zelako korrespondentzidxe dau! Itxizuz atiek!*
- *korrespondentzidxegaz etzeko plantak pe galdu eitxen diez*

Nondik sar zitekeen berba hau zentzu honetaz, ez da erraza jakitea. Hala ere, gaztelerako *corriente* izango zuela oinarri ez da baztertzekoa. Baina formaz ere, bi hitzak oso urrun daude elkarrengandik. 

## KORRI / DXE ##

Abiadura.

- *ori bapora korri andikue da, baie oingo barridxek dakon korridxe andidxaue da*
- *zelako korridxe erun dot ba, idxe arnasie be galdu*
- *zure korridxe da tortugiena bardiñek*

## KORRONTA ##

Ur korrontea. Zentzu figuratuan, pertsonen korrontea.

- *pertsonan korrontak tabernatan sartzien dizenien, diro asko dauen seiñalie da*
- *korronta nora, ara nuen neu be*
- *gixon korronta dator aurtik bera*

Azkuek ez du jaso, eta D.A.R.k *torrente* zentzuaz jaso du Añibarroren zita bat aipatuz.

## KOSTA / IE ##

Diru eza. Diruaren krisia.

- *ez zara dxuen afaire ela? Zer, kostie dakozu?*
- *aurten eztue Benidorrera, kostie dako ta*
- *ezin tsut emon dirorik, neuk pe kostie dakot eta*
- *kosta andidxe okin bi dau kotxe barridxe ez erosteko*

## KOSTAZKANIEN ##

Azken-azkenean. Akabu-akabuan.

- *kostazkanien etor da idxe dana akabata dauela*
- *kostazkanien datortzu a, matsak dxanda gero*

## KRIENTZA ##

Lotsa. Heziketa.

- *berak krientza bakuek eztau eitxen frakak berantz baja ta beran ingiro guztidxek agiridxen para*
- *zelako krientzie dakozue zuek olan kontestateko?*
- *krientzien arrasarik pe eztakoie oingo imiek*
- *zuk pe bakozu krientzie ba, tapaixuz ingiruok*

Gaztelerako *crianza* hitzetik datorrela ezin ukatu, gero esanahi ezberdinez erabiltzen bada ere.

/crianza → kriantza → krientza/

## KRISKO ##

Lapurtu. Gainera hitz hau eskuaren keinu batez lagundurik joaten da gehienetan.

- *haziendari bakixu zer ein bi dxatzon, krisko!*
- *beran terreno guztidxek ein tsoz krisko aiuntamientuek!*
- *majo eitxen dozue zuek krisko iñon dirotik*

## KUADRA ##

Topo egin.

- *ez dxast kuadra iñoiz beragaz egotie*
- *Bilbora dxun naienien ikusi dot, beragaz kuadra naien denda baten*
- *afaidxe dxaten danok kuadra garizen kasinuen*
- *ez dxatzoie arraiñik kuadra da etzera etor diez denporie baiño lelau*

## KUNTURRUNIE ##

Ingurua.

- *kunturrune onetan eztau gaztaiñe arbolarik*
- *bedarrik pez da arbolarik pe eztauen kunturrunie da, atxak baiño eztauz*
- *kunturrune politxe da, baie neuri ez dxast orrenbeste gustaten*

Gaztelerako *contorno* hitzak beste bat hartu du euskaraz emateko.

kontomo → kontomo + /une/ kontornoune → kunturrune/

## KURUBIDXUE ##

Liztorra.

- *kurubidxuek pike dost eta min dakot*
- *kurubidxuek aritzatxun... zemat kure!*
- *kurubidxuek erliek baño peligro handidxaue dakoie*

## KUSTIÑUE ##

Arrazoi. Motibo. Kausa. Hala erem lelo baten antzera erabiltzen da solas baten.

- *ez dot erosi erropie, baie kustiñue da erropie biar dotela Bilbora dxun bi dotelako*
- *kustiñue da ze, etor dizen mutillek kanpokuek dizela da eztakidxiela ez euskeraz ez erderaz*
- *baie ori ezta kustiñue, orreitxik badan...*

Ia ehun urte da berba hau erabiltzen dena, eta ez dirudi galtzear dagoenik.
