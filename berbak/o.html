<!DOCTYPE html>
<html>
<head>
  <meta charset="utf-8">
  <meta name="generator" content="pandoc">
  <meta name="viewport" content="width=device-width, initial-scale=1.0, user-scalable=yes">
  <title></title>
  <style type="text/css">code{white-space: pre;}</style>
  <!--[if lt IE 9]>
    <script src="http://html5shim.googlecode.com/svn/trunk/html5.js"></script>
  <![endif]-->
</head>
<body>
<h1 id="o">O</h1>
<h2 id="obalekixu">OBALEKIXU</h2>
<p>Hori da onena! Zer hobeto!</p>
<ul>
<li><em>bidxar egualdi ona eingo dauela? Obalekixu!</em></li>
<li><em>suelduek altzako dauiela entzun dot. Egidxe? Obalekixu!</em></li>
<li><em>argaldu ein zara alabatxi! Benetan? Obalekixu!</em></li>
</ul>
<h2 id="obramentue">OBRAMENTUE</h2>
<p>Kaka.</p>
<ul>
<li><em>ein dxauen obramentue ikaratutekue ezanda, baltza</em></li>
<li><em>siku nabill obramentue eitxen, laranjak dxan bi dotez</em></li>
<li><em>obramentue errez eitxeko kiwidxek dxan</em></li>
</ul>
<h2 id="odolbatune">ODOLBATUNE</h2>
<p>Ubeldura. Odolbatu.</p>
<ul>
<li><em>matrailugaz dxo dot atzamarra ta odolbatune eiñ dxot</em></li>
<li><em>gorpuz guztidxen urten tsoz odolbatunek ta eztaki zer dan</em></li>
<li><em>odolbatunek berez urteten badau, ori personie geixorik tau</em></li>
<li><em>odolbatune zoldu dxatzo ta kutxillora dxun bi zan dau</em></li>
</ul>
<h2 id="odolekue">ODOLEKUE</h2>
<p>Senidekoa. Ahaidea.</p>
<ul>
<li><em>ezta odolekue baie ezan balekide lez</em></li>
<li><em>txarrenak ezaten diez odolekuek, kontra eitxeko</em></li>
<li><em>alabie ezta odolekue baie asko gure tsoie</em></li>
<li><em>asarratute on badiez be, odolekuek dez, da orrek tiretu eitxen dau</em></li>
</ul>
<h2 id="oidxeletakoa">OIDXELETAKOA</h2>
<p>Hileetako umea, txikia.</p>
<ul>
<li><em>oidxeletako imie zara la, olan parateko?</em></li>
<li><em>nire gixona mimoz beteta dau, oidxeletako imie baiño txarrau</em></li>
<li><em>ondiño oidxeletakue da ta ze eingo dau beragaz ba</em></li>
<li><em>oidxeletakue danien kotxan erun bi de</em></li>
<li><em>dxaboten dxun dan imie oidxeletakotxue da</em></li>
</ul>
<p>Oihal edo troxan dagoen umea izango da. Batzuetan oidxeleko erabiltzen da.</p>
<h2 id="oidxez">OIDXEZ!</h2>
<p>Harridura, galdezka edo zalantzazko oihu bat da: ohi, ote...</p>
<ul>
<li><em>infernukuek tiez imiok oidxez?</em></li>
<li><em>zeuk tiñozune ein bi de oidxez...</em></li>
<li><em>etorko diez oidxez, bidxarko egune baiño lelau oidxez</em></li>
<li><em>enplastue da gixon au oidxez?</em></li>
</ul>
<p>Azkuek <em>probablemente</em> zentzuaz jaso du D A R.k <em>por lo visto</em> zentzuaz eta biek jartzen dute Mundakarako.</p>
<h2 id="oingutan">OINGUTAN</h2>
<p>Oraingoan.</p>
<ul>
<li><em>oingutan irebaziko dauiela esan dau</em></li>
<li><em>len zer esan dauen eztotsat entenidu. baie oingutan bai</em></li>
<li><em>oingutan ezpazu eitxen ez ein geidxau</em></li>
<li><em>Euskal Herridxen dau, baie oingutan eztala etorko Bermiora esan dau</em></li>
<li><em>oingutan ezpadot erosten eztot erosko eguno be</em></li>
</ul>
<p>Hitz hau pluraleko forman eraiki da:<br />/oraingoetan → oingoetan → oingutan/ Bermeon, <em>orain</em> eta <em>oin</em> alternantzian erabiltzen dira, erdizka erabiltzen direla biak esan genezake, kasu honetan, laburrena aukeratu dugu.</p>
<h2 id="okasinte">OKASINTE</h2>
<p>Iskanbilak sortzen dituen pertsona.</p>
<ul>
<li><em>okasintie zara, nik eztot esan ori</em></li>
<li><em>eztot kure tratorik okasintikaz</em></li>
<li><em>asarratu ein nai beragaz, okasintie dalakon</em></li>
<li><em>okasinte okasinte bat da, ezta fidxe biar beragaz</em></li>
</ul>
<p>Azkuek ez du jaso, baina bai D.A.R.k Bermeokoa dela esanez eta Ortuzarren <em>Oroigarriak</em> liburuko aipamen bat azalduz.</p>
<h2 id="okasiñue">OKASIÑUE</h2>
<p>Iskanbila.</p>
<ul>
<li><em>a beti dau okasiñue armateko listo</em></li>
<li><em>zelako okasiñue arma dauie ba, amak eta aitxek pe sartun eiñ dxiez</em></li>
<li><em>nik eztot gu zan sartun, baie azkanien okasinue libreteko sartun ein bi zan nai</em></li>
</ul>
<p>Ez du zerikusirik gaztelerako <em>ocasión</em> bitzarekin. Aurreko hitza bemendik sortu da.</p>
<h2 id="okintsue">OKINTSUE</h2>
<p>Aberatsa. Diruduna.</p>
<ul>
<li><em>aberatsa baiiio okintsue obeto</em></li>
<li><em>iñok eztaki, baie ori mutille okintsue da</em></li>
<li><em>bai, entzun dot okintsuek tizela</em></li>
</ul>
<h2 id="olakunbi">OLAKUNBI</h2>
<p>Bai, bai! Horretan egon!</p>
<ul>
<li><em>zer pentsaten zu, zeure begire ongo naiela? Olakunbi!</em></li>
<li><em>aurtengo andramaidxetan Pantoja etorko dala Bermiora? Olakunbi!</em></li>
<li><em>dirue emoteko ? Olakunbi! Eztotsut emoten!</em></li>
<li><em>ez esan niri olakunbi, emon ein biko dostazu te</em></li>
</ul>
<p>/olakoan bi → olakuen bi → olakunbi/</p>
<h2 id="oillargita">OILLARGITA</h2>
<p>Oilartuta.</p>
<ul>
<li><em>an, ollargita kokota gora altzata, nora ete due</em></li>
<li><em>aur ollargita nora aillega dan, iñora bez</em></li>
<li><em>bestelako ollargita due or, mundue dxan biarreko</em></li>
<li><em>ezin dxatzo esan ezebe, zeuzer esaten batsazu laster urtengo dau oillargitak</em></li>
</ul>
<p>Gauza kuriosoa gertatzen da hitz honekin, <em>oilar</em> maskulinoa izanik, gaztelerako <em>gallito</em> ren azken silaba biak hartuz gero, femeninoa egiteko &gt;a&lt; sartu zaio. Hala ere, gizonezkoei eta emakumezkoei aplikatzen zaie.</p>
<h2 id="ondokarridxe">ONDOKARRIDXE</h2>
<p>Igerian aritzean, beste batek burua uretan barruan sartzea.</p>
<ul>
<li><em>emon tson ondokarridxegaz idxe itxo eiñ dxe</em></li>
<li><em>geidxau ez nuen orregaz, ondokarridxek emoten txuz de</em></li>
<li><em>guzu ondakarritxu bet ela?</em></li>
<li><em>ondokarridxe zeure amari emongo tsazu niri barik</em></li>
</ul>
<p>Hitz konposatua da eta <em>ondo</em> eta <em>harri</em> dira osagaiak.</p>
<h2 id="onduste-ie">ONDUSTE / IE</h2>
<p>Ondo egiten den ustean.</p>
<ul>
<li><em>ondustien ein gauzek eta esker txarrerako</em></li>
<li><em>ondusterako esaten dxatzu, baie zuk ezu eitxen kasurik</em></li>
<li><em>ondustien eitxen zu lakuen erosi etzie da gero txarto urten</em></li>
</ul>
<p>/ondo ustean → ondustean → ondustien/</p>
<h2 id="oskille">OSKILLE</h2>
<p>Oso txikia. Eskasa.</p>
<ul>
<li><em>oskillen besteko sagarrak ekar txuz</em></li>
<li><em>orrek gixonak dxoko nauela? Orrek oskillek? Etortie dako</em></li>
<li><em>onek platano oskillek zeuk gure zuneri emongo tsazuz</em></li>
<li><em>oskille lako etziek ein dxauie, da berrogei milloi balidxo</em></li>
<li><em>errozoie dakozu oskill oskillek tiez da</em></li>
</ul>
<p>Azkuek beste zentzu batez jaso du hitz hau.</p>
<h2 id="osalie">OSALIE</h2>
<p>Abereen jatekoa. Gaur egun ez da egingo, baina konparazioan erabiltzen da.</p>
<ul>
<li><em>lau bañe uretan, osalien antza berak dxatekuek</em></li>
<li><em>animalidxei osalie dzaten emotie lez, alan emon dosku bera dxateko zantarra</em></li>
<li><em>nik eztokure au dxatekue osalie lez dau te</em></li>
<li><em>osalie be dxan biarko zu gerrie datorrenien</em></li>
</ul>
<p>Azkuek jaso du hitz hau, baina esanahia nolabait ezberdina da.</p>
<h2 id="oska">OSKA</h2>
<p>Trangoa. Harria.</p>
<ul>
<li><em>kalien dxeusi de oskie dxota</em></li>
<li><em>ba kalien oska asko dauelakon</em></li>
<li><em>onek ormiek takon beste oskagaz, gatxa ezango da papela imitzie</em></li>
<li><em>marmolezko maidxe ona dakot, baie oskak takoz</em></li>
<li><em>oskatan autse batzien da, aurreitxik liso imin bi de</em></li>
</ul>
<p>Azkuek, zentzu honetaz, Bermeoko hitza bezala jaso du.</p>
<h2 id="oska-oskola">OSKA OSKOLA</h2>
<p>Emakumearen alua. Oskola gaztaina edo arbolaren azala bada ere, kasu honetan hori definitzeko erabili izan da.</p>
<ul>
<li><em>oskola ikusi barik takotzu orrek ikarie</em></li>
<li><em>zeren ikarie dakozu ba, oskola eztotsu iñok ostuko ta</em></li>
<li><em>oskola be zuritxute dako oraiñ ezkero</em></li>
</ul>
<p>Arraroa bada ere, kasu honetan, hitza dagoen dagoenean agertzen da, ezetariko aldakuntza fonetikorik gabe.</p>
<h2 id="ospas">OSPAS</h2>
<p>Haserretzen denean berba hau esaten da.</p>
<ul>
<li><em>txo, ospas txo, betiko ta ill arte</em></li>
<li><em>ospas esan tso ta oin asarratute dauz</em></li>
<li><em>niri eztost emongo ospasik nik eztot kure asarratu te</em></li>
<li><em>ospas, ospas da ospas, iru bidar ospas, zer guzu geidxau</em></li>
</ul>
<p>Beharbada gaztelerako <em>largo</em> adierazteko erabiltzen den <em>ospa</em> esanahia izango da oinarria, baina ez da segurua.</p>
<h2 id="ostentada-ie">OSTENTADA/ IE</h2>
<p>Harroputza. Erakuspena ematea gustatzen zaiona.</p>
<ul>
<li><em>ostentadie dozu, kaliek pe eztau artzien</em></li>
<li><em>ostentada utse da, batso arek beran bururi</em></li>
<li><em>zelako arrue da ba, eztau bera baiño ostentadiaurik</em></li>
</ul>
<p>Gazteterako <em>ostentar</em>, <em>hacer gala de grandezas</em> hartu da literalki.</p>
<h2 id="otornue">OTORNUE</h2>
<p>Urteurreneko hiletak.</p>
<ul>
<li><em>lagunek imin tsoie otornue</em></li>
<li><em>kanpuen ill dxe, baie amen, otornue ongo da</em></li>
<li><em>aitzen otornue daku zapatuen</em></li>
<li><em>urteko otornora bakarrik dxungo nai</em></li>
</ul>
<h2 id="otzue">OTZUE</h2>
<p>Gizon oso galanta.</p>
<ul>
<li><em>eztau artiste guapuaurik Mel Gibson baiño, otzue da</em></li>
<li><em>beitu zelako mutill otzue, ai! Gaur gauion beragaz oire</em></li>
<li><em>otzue bada, baie enplasto utse be bai</em></li>
<li><em>Laiden otzue lako mutillek oten diez</em></li>
</ul>
<p>Ez dakigu zergatik egiten den konparaketa hori. Gainera, Bermeon, <em>otzo</em> gaztelerako <em>oso</em> da. Beharbada gaztelerako esaldia kontutan hartuta egingo zen.</p>
<h2 id="otxito">OTXITO</h2>
<p>Hagin handi. Hitz hau berria da. Hagin handiak zeuzkan pertsonai bat izan zen herrian, gure Purden, alias Otxito, oso ospetsua eta herrikoia gainera, eta hau hil zenean, orain urte batzuk, hagin handiak dauzkan edozeini aplikatzen zaio.</p>
<ul>
<li><em>otxito lako agiñek takoz, otxitotxue da</em></li>
<li><em>au imie otxito da alabatxi, ikusi zu zelako agiñek takozen?</em></li>
<li><em>bai, otxiton agiñek takoz, baie eztiez feuek</em></li>
</ul>
<h2 id="otxolue-ie">OTXOLUE / IE</h2>
<p>Begibakar. Begi-oker.</p>
<ul>
<li><em>zure lagunen ama otxolie da ezta?</em></li>
<li><em>eztakixu Errosa otxolie nor dan?</em></li>
<li><em>otxolue lez dabill begidxe tapata</em></li>
<li><em>emon tson zartazugaz otxolotute itxi dau</em></li>
<li><em>otxolotute zauz aurrekue ez ikusteko la?</em></li>
</ul>
<p>Azken bi esaldi hauek adberbio funtzioa betetzen dute.</p>
<h2 id="otzakille">OTZAKILLE</h2>
<p>Beti hotz dena.</p>
<ul>
<li><em>otzakille naielez, uden be mantak imin bi dotez oien</em></li>
<li><em>otzakille bazara ez sartun golpien uretara</em></li>
<li><em>enai ezan otzakille, baie orain bai</em></li>
<li><em>orrek imiek otzakillen arpidxe dakotsu</em></li>
</ul>
<p>Konposizioan <em>otza</em> hitzak <em>kill</em> atzizkia hartu du.</p>
<h2 id="otzikara">OTZIKARA</h2>
<p>Ezpainetako ekzema.</p>
<ul>
<li><em>mosuek takozuz otzikaraz beteta</em></li>
<li><em>otzikara batek urten dost mosuen</em></li>
<li><em>bakixu otzikarak nasta eitxen dizena?</em></li>
<li><em>uretan sartukeran otza sentidu dot eta laster urtengo dau otzikariek</em></li>
</ul>
<p>Ez da hitzaren zentzu konkretuan erabiltzen. Hala ere, badirudi gaztelerako <em>frio</em> tik hartu dela zentzua: <em>tengo un frio en los labios</em>.</p>
</body>
</html>
