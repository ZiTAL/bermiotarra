<!DOCTYPE html>
<html>
<head>
  <meta charset="utf-8">
  <meta name="generator" content="pandoc">
  <meta name="viewport" content="width=device-width, initial-scale=1.0, user-scalable=yes">
  <title></title>
  <style type="text/css">code{white-space: pre;}</style>
  <!--[if lt IE 9]>
    <script src="http://html5shim.googlecode.com/svn/trunk/html5.js"></script>
  <![endif]-->
</head>
<body>
<h1 id="b">B</h1>
<h2 id="babalorie">BABALORIE</h2>
<p>Bi zentzutan erabiltzen da esaldi hau:</p>
<ol type="1">
<li>Malezia gabeko pertsona.</li>
</ol>
<ul>
<li><em>eztau artzien ezer txarrerako, babalore utse da</em></li>
<li><em>enebada! Aregaz babalorigaz zabiltzez, sekule be ezu dxakingo ezer</em></li>
</ul>
<ol start="2" type="1">
<li>Puta.</li>
</ol>
<p>Azken hau, gazteen artean erabiltzen da gehien bat.</p>
<ul>
<li><em>orrek esan dauen enbrie babalorie da, edozeiñegaz dabill</em></li>
</ul>
<h2 id="babazto">BABAZTO</h2>
<p>Ahobero. Ez da adurtia hitzaren zentzu konkretuan.</p>
<ul>
<li><em>txo babazto, ezetz esan ostabere orrek berbak</em></li>
<li><em>bestelako babaztue zauz or, obeto lotsa apur bet okitxen bazun</em></li>
<li><em>aren mutilagune babazto utse da</em></li>
</ul>
<h2 id="babille">BABILLE</h2>
<p>Zakila. Bermeon esanahi hori dauka hitz horrek. Ez da <em>metxa</em> hiztegietan datorren bezala.</p>
<ul>
<li><em>babille opera tsoie da oraiñ an dau ezer ein barik</em></li>
<li><em>babille txikidxe dakoienak ez dakoie arrastarik</em></li>
<li><em>ime moko batek baño babil txikidxaue dako</em></li>
</ul>
<p>Hitz hau, <em>zakil</em> hitza ordezkatzeko dauden hitzetariko bat da.</p>
<h2 id="badaezpadakue">BADAEZPADAKUE</h2>
<ol type="1">
<li>Pertsona fidagaitza.</li>
</ol>
<ul>
<li><em>ez fidxe orregaz, badaezpadakue da ta</em></li>
<li><em>aregaz badaezpadakuegaz dabil? koitxadie! Eztaki nogaz dabillen</em></li>
<li><em>kotxie badaezpadakue da</em></li>
</ul>
<ol start="2" type="1">
<li>Zalantzazko erreputazioa daukan pertsona.</li>
</ol>
<ul>
<li><em>auntxe dakozu badaezpadakuen antza</em></li>
<li><em>Mundekako badaezpadako enbra bategaz ibilli de</em></li>
</ul>
<h2 id="bafada-ie">BAFADA / IE</h2>
<ol type="1">
<li>Berotasuna.</li>
</ol>
<ul>
<li><em>zelako bafadie dator kaletik ba, eziñ dxe auenta beruegaz</em></li>
<li><em>beruen bafadie arpire datost, ixerditxen nau</em></li>
</ul>
<ol start="2" type="1">
<li>Usain txarra.</li>
</ol>
<ul>
<li><em>ekar dauen bafadiegaz idxe danok desmaidxe</em></li>
<li><em>puf! zer da bafadie! erdu ametik!</em></li>
</ul>
<h2 id="baidekue">BAIDEKUE</h2>
<p>Batela. Badian, arrain txikitan erabiltzen den batela.</p>
<ul>
<li><em>baidekuek buelta eiñ dxau, ta idxe itxo eiñ dxiez</em></li>
<li><em>baideko barridxe erosi bi de</em></li>
<li><em>baidekuen dxun diez Izarorarte</em></li>
</ul>
<h2 id="bajerie">BAJERIE</h2>
<p>Beherazkoa. &gt;beherazkoa&lt; hitza erdaratuta agertzen da.</p>
<ul>
<li><em>bajeriek urten tso pantalonatara</em></li>
<li><em>emon tson notezidxegaz bajeratan para da</em></li>
<li><em>bajerintzako limoien ure da ona</em></li>
</ul>
<p>/bajada → bajara → bajera/</p>
<h2 id="bakartadan">BAKARTADAN</h2>
<p>Bakardadean.</p>
<ul>
<li><em>bakartadan zabiltzez, non itxi zu gixona ba</em></li>
<li><em>beti nabil ni bakatardan, nogaz ibilko nai ba</em></li>
<li><em>bakartadan ibilltxie ezta ona ba</em></li>
</ul>
<h2 id="bala-bala">BALA-BALA</h2>
<ol type="1">
<li>Eten gabe.</li>
</ol>
<ul>
<li><em>bala-bala dator arrairte</em></li>
<li><em>bala-bala dator jentie paillazuek ikusten</em></li>
</ul>
<ol start="2" type="1">
<li>Jende edo gauza bereziak.</li>
</ol>
<ul>
<li><em>bala-balako pertsonak eitxen dauie parrandie</em></li>
<li><em>bala-balako arraiñek bertanbera itxitxe dxun dxatzuz, beste batzun bille</em></li>
</ul>
<h2 id="balantzada-ie">BALANTZADA / IE</h2>
<p>Balantzada.</p>
<ul>
<li><em>zelako balantzadie eiñ dxau ba, dakon mozkorragaz ez da estrañue</em></li>
<li><em>balantzadiegaz bienganera dxeusi de</em></li>
</ul>
<p>Gazteleratik hartua, &gt;ada&lt; atzizida jarrita sortu da hitz hori.</p>
<p>/balanceo → balanzea → balantzada → balantzadea/ /ea&gt; ie/</p>
<p>Azkuek ez du jaso eta D.A.E.k <em>balantza</em> hitza jaso du Aranzazu egutegian dakarren zita bat aipatuz. Hiru Mila Hiztegian <em>balanizada</em> agertzen da.</p>
<h2 id="balantzadaka">BALANTZADAKA</h2>
<p>Balantzaka.</p>
<ul>
<li><em>bapora balantzadaka dxun da lez, marie ein nai Madalen egunien</em></li>
<li><em>balantzadaka dabillenien bapora, birinbolaka ibilltxen da jentie</em></li>
</ul>
<h2 id="balba-ie">BALBA / IE</h2>
<p>Balbe. Baina ez da kasu honetan <em>herio</em>, zorte txarra baizik. Pertsona edo gauza izan daiteke.</p>
<ul>
<li><em>gugaz datorren personie balbie bada, ez du atrapako arraiñik</em></li>
<li><em>aren gixona balba txarridxe da</em></li>
<li><em>ori bapora balbie da, eztau atrapaten arraiñik</em></li>
<li><em>bera balbie bada nok pitzo</em></li>
</ul>
<p>Ez du, Azkuek bere hiztegian jartzen duen zentzua. Honek zoritxarra dakarren pertsona dela dio balbea. Bermeoko hitza bezala azaltzen du.</p>
<h2 id="baldie">BALDIE</h2>
<p>Difamazioa. Fama txarra.</p>
<ul>
<li><em>zuk zabaldu dostazun baldie ia nok batungo dauen oraiñ</em></li>
<li><em>baldie zabaldu tsola ta juzgadora erun dau</em></li>
<li><em>berak esan dau baldie zabaldu tsola</em></li>
</ul>
<h2 id="balora">BALORA</h2>
<p>Ausardia.</p>
<ul>
<li><em>balora bide ori eitxeko gero</em></li>
<li><em>balora dakozu zuk otorko zarala ta gero etorri bez?</em></li>
<li><em>zuk eztakozu balorerik niri orrek berbak esateko</em></li>
</ul>
<h2 id="baltzo-ue">BALTZO / UE</h2>
<ol type="1">
<li>Baltzu.</li>
</ol>
<ul>
<li><em>baltzuen dauen dirue zapatuen errepartiko du</em></li>
<li><em>irabazten dun guztidxe baltzure botako du, da gero bakotxak berana artungo dau</em></li>
</ul>
<p>2 . Taldea.</p>
<ul>
<li><em>zure lagune be baltzokue da</em></li>
</ul>
<p>Azkuek <em>sociedad de comercio</em> jartzen du bere hiztegian. Baina Bermeon ez da horrenbesterako. Lagun artekoa ere izan baitaiteke.</p>
<h2 id="baltzamo">BALTZAMO</h2>
<p>Oso beltzarana. Baina horrenbesteko beltzarana ez denari, gaztelerako <em>moreno</em> esaten zaio: <em>morenue</em></p>
<ul>
<li><em>ezu ezetuten orren gixona alako baltzamo bat?</em></li>
<li><em>bera enbrie baltzamo-baltzamo bat da</em></li>
<li><em>ez artun geidxau eguzkirik baltzamu lez parako zara ta</em></li>
</ul>
<p>Hitz hau ez dator <em>beltzaran</em> hitzetik, baizik eta &gt;baltz&lt; + &gt;ama&lt; bi hitz hauen konposaketatik; zeren, sarritan, emakumezkoari dagokionean, <em>BALTZAMA</em> ere entzuten da, gaur egun gutxiago bada ere. Eta horrela, gizonezkoari, maskulinoaren ezaugarria jarri zaio. Dena den, hau ere, gero eta gutxiago entzuten da.</p>
<h2 id="baltzune">BALTZUNE</h2>
<ol type="1">
<li>Ubeldura. Kolpe baten marka. Zentzu honetaz erabiltzen da gehien bat.</li>
</ol>
<ul>
<li><em>eskillaratik dxeusi de ta baltzune andi bet eiñ dxatzo</em></li>
<li><em>baltzunez beteta nau, bata baño bestie andidxaue</em></li>
</ul>
<ol start="2" type="1">
<li>Hodei beltzak.</li>
</ol>
<ul>
<li><em>euridxe eingo dau, baltzune bat dator da</em></li>
<li><em>dxakin dxot nik euridxe eingo dauena baltzunek ikusi dotezenien</em></li>
</ul>
<p>Azkuek ez du jaso esanahi honekin; bai, ostera, D.A.R.k, Astarloaren zita bat eta Kirikiñoren beste bat aipatuz.</p>
<p>Baita P.M.k ere. Bermeon oso erabilia da.</p>
<h2 id="bandulera-ie">BANDULERA /IE</h2>
<p>Beti da femeninoa. <em>bandolero</em> hitza andrazkoei aplikatuta agertzen da. Zentzua ere ez da gozoa. Gehienetan etxean gutxi egoten den pertsona izango da.</p>
<ul>
<li><em>olan pentsaten zu ibiltxie, bandulerielez, etzera sartun barik</em></li>
<li><em>bandulera zantarra, non ibil zara gau santu guztidxen?</em></li>
<li><em>bandulerie banai, neuk gu dotelako nai</em></li>
</ul>
<h2 id="bapiru">BAPIRU</h2>
<ol type="1">
<li>Kukumikuka jokoa.</li>
</ol>
<ul>
<li><em>erdu bapiruke obeto ibilko gariez da</em></li>
<li><em>ibilli geugaz bapiruke</em></li>
</ul>
<p>Gero hizkera kolokialera pasatu da.</p>
<ol start="2" type="1">
<li>Edozein egoeratan, ezkutatze ekintza izango da.</li>
</ol>
<ul>
<li><em>zuk pentza barik kero imiek garizela zeuekaz bapiruke ibilltxeko</em></li>
</ul>
<p>Elkar ikustea nahi ez dutenean egindako destaina.</p>
<ul>
<li><em>bapiruke ibil gariez imien moduen eurek ez ikusteko</em></li>
<li><em>imiek bapiruke dabiltzez plaza barridxen</em></li>
</ul>
<h2 id="bapora-bafora">BAPORA / BAFORA</h2>
<p>Itsasontzia. Lehen lurrunezko itsasontziak zeudenez, <em>bapora</em> deitzen zioten, eta horrela jarraitu du gaur arte. Gazteek, hau da, hogeita bost urtetik beherakoek, <em>motorra</em> deitzen diote, makinak motorrezkoak direlako. Hala ere, <em>bapora</em> ere normalki erabiltzen da.</p>
<ul>
<li><em>orrek baporak mustur luzie dako</em></li>
<li><em>areneko baporak eztau atrapaten begirik be</em></li>
<li><em>bapor barridxe arraiñ askogaz estreñe da</em></li>
</ul>
<p>Kintanak bakarrik jaso du bere hiztegian, baina beti bezala, ez du azaltzen non esaten den.</p>
<h2 id="barbantzada">BARBANTZADA</h2>
<p>Irakitan dagoen likidoaren zarata izango da. Eta analogiaz, itsaso zakarra dagoenean ere, horri aplikatzen zaio.</p>
<ul>
<li><em>uren barbantzadie entzuten da atxetan</em></li>
<li><em>entzuten zu iñdxaban barbantzadie?</em></li>
<li><em>okeliek gozo urteteko barbantzadie galdu barik okin bidau</em></li>
</ul>
<p>Kasu honetan izenaren funtzioa betetzen du.</p>
<h2 id="barbantzadaka">BARBANTZADAKA</h2>
<p>Aurrekoaren adberbiozko forma. Moduzko adberbioaren funtzioa betetzen du.</p>
<ol type="1">
<li>Likidoa irakitan.</li>
</ol>
<ul>
<li><em>itxosue barbantzadaka dau, bidxar ez tuez itxosora</em></li>
<li><em>ori lapikue asi de barbantzadaka</em></li>
</ul>
<ol start="2" type="1">
<li>Barrua irakitan. Haserrea.</li>
</ol>
<ul>
<li><em>barrue be barbantzadaka dakot emon dosten arrabidxugaz</em></li>
<li><em>ez imiñi iñor barbantzadaka</em></li>
</ul>
<p>Hitz hau onomatopeiazko <em>bar-bar</em> izan daiteke, /ada/ atzizkia itsatsiz.</p>
<h2 id="bardingo-ue">BARDINGO / UE</h2>
<p>Ertaina. Pertsona eta gauza guztiei aplikaturik.</p>
<ul>
<li><em>mutil bardingo pillo bat ondiez arraiñtxen moillen</em></li>
<li><em>andidxek tiez etziek ela? Ez, bardinguek</em></li>
<li><em>zelako basuek eta platerak erosi zuz ba? Ez andidxek ez txikidxek, bardinguek</em></li>
</ul>
<h2 id="barrabaskeidxe">BARRABASKEIDXE</h2>
<ol type="1">
<li>Barrabaskeria.</li>
</ol>
<ul>
<li><em>auntxek pe orrek imiek eiñ dxau barrabaskeidxen bat</em></li>
</ul>
<ol start="2" type="1">
<li>Kaltea.</li>
</ol>
<ul>
<li><em>etso itxi trinkadoriek abioire idxeten barrabaskeidxe ein barik</em></li>
</ul>
<ol start="3" type="1">
<li>Balentria.</li>
</ol>
<ul>
<li><em>arek Afrikan barrabaskeidxe eiñ dxau, iñok paiño arraiñ geidxau atrapa</em></li>
</ul>
<p>Gaztelaniako /barrabasada/ → barrabas + /keria/ → /barrabaskeria/ → /barrabaskeije/</p>
<p>Azkuek ez du jaso. D.A.R.k gaztelaniako zentzuaz jaso du.</p>
<h2 id="barrokue">BARROKUE</h2>
<p>Tripulantea. Hurrengo hitzetikk sortuta dago forma hau.</p>
<ul>
<li><em>Canariasera aillega garizenien barruko guztidxek dxun garizen Atletic ikusten</em></li>
<li><em>barruko bat ill dxe ta entierrora nuen</em></li>
<li><em>eztaitx nik ori ixena dakon gixonik badan barrukue</em></li>
</ul>
<p>Azkuek ez du jaso, baina bai D.A.R.k, Txomin Agirreren <em>Kresala</em>ko zita bat aipatuz.</p>
<p>Hitz hau kostan erabiltzen den hitz bat da, oso erabilia, eta hiztegi askotan agertzen ez dena.</p>
<h2 id="barrue">BARRUE</h2>
<p>Itsasontzi bat, hobeto esanda, honen barrua.</p>
<ul>
<li><em>barmen eiñ dxu dxan da lo; gure gixonak biarrien dauzen artien gu Tenerife ikusten dxun gariez</em></li>
<li><em>barruen eztabil zarrik, danak kariez gaztiek</em></li>
<li><em>barruen eztosku itxitxen telebisiñorik ikusten</em></li>
</ul>
<h2 id="basomutue">BASOMUTUE</h2>
<p>Basamortua. Kasu honetan <em>oihana</em> izan liteke, ez delako zentzu zehatzean erabiltzen.</p>
<ul>
<li><em>basomuturarte dxun bizan du bera bille</em></li>
<li><em>basomutuen bizi da ta</em></li>
<li><em>basomutuen bizitxen dan jentie ez dxast gustaten</em></li>
</ul>
<h2 id="bastimentue">BASTIMENTUE</h2>
<p>Hitz honek janarien horniketa esanahi du gazteleraz.</p>
<ul>
<li><em>bastimentuek eskasak tauz gure etzien</em></li>
<li><em>gosie neikue ta bastimentorik ez</em></li>
<li><em>itxosora duez ela, ta bastimentuek sartzieko esan dau patroiek</em></li>
</ul>
<p>Gazteleratik hartua da eta garai batetan asko erabilia izan arren, gaur egun galtzen ari den hitza da. Bermeon, adinekoen artean bakarrik erabiltzen da. Ez dut aurkitu euskaratuta.</p>
<h2 id="batiitue">BATIITUE</h2>
<p>Bataiatu. Baina Bermeon <em>bautize</em> berba erabiltzen da zentzu literalean. Hala ere, pertsona bat ez dela behar den modukoa edo <em>kristiñue</em> adierazteko, hitz hori erabiltzen da zentzurik peioratiboenean.</p>
<ul>
<li><em>zu ez zara batiitue, zeitxik ein zu ori?</em></li>
<li><em>nor ez da amen batiitue, danak padiez antzekuek</em></li>
</ul>
<h2 id="bazin">BAZIN</h2>
<p>Potentzialaren baiezko partikula.</p>
<p>Ahalerako aditza erabiltzeko forma berezia. Ez dago &gt;ahal&lt; erabili beharrik potentziala egiteko.</p>
<ul>
<li><em>bazin zu kalera etorri bueltatxu bet emoten?</em></li>
<li><em>ezin dxot etorri oraiñ, baie gerotxuau bazin dxot etorri</em></li>
<li><em>Bilbora bazuez, da bazin bazu, ekarri neuri be medikuen bolantiek</em></li>
</ul>
<p>Forma hau, <em>ezin</em> en analogiaz egin da. Oso erabilia da, baina gaur egun, eta euskara idatzia gero eta gehiago sartzen ari denez, mesprezuz hartzen da forma hori. Ezjakinena bezala.</p>
<h2 id="begilloie">BEGILLOIE</h2>
<p>Begi-handi. Begi handiak dituena. Badaude txipiroiak <em>begilloi</em> deritzenak, begi handiak dituztelako.</p>
<ul>
<li><em>zelako imie dako ba, begilloie da ganera</em></li>
<li><em>eztakixu, ango pelikuleko morroie, begilloie bera</em></li>
<li><em>begilloiek ez dxastez gustaten</em></li>
<li><em>onek tiez, edo begilloiek?</em></li>
</ul>
<h2 id="begiputze">BEGIPUTZE</h2>
<p>Begiak puztuta. Betazpiak puztuta.</p>
<ul>
<li><em>negarran negarragaz begiputzek eiñ dxastez</em></li>
<li><em>ez da bape politxe ori imie, begiputze da ta</em></li>
<li><em>a mutille gusta niri? Bera begiputze?</em></li>
<li><em>begiputzek ez okitxeko manzanillien ure da ona</em></li>
</ul>
<p>/begi + putz → begiputz/</p>
<h2 id="begitela">BEGITELA</h2>
<p>Betazal jausiak.</p>
<ul>
<li><em>begitela da lez, beti dau triste</em></li>
<li><em>begi politxek takoz baie begitela da</em></li>
<li><em>aitxe be begitela da, arrebie be bai, da imerik okitxen badau, begitela ezango da</em></li>
</ul>
<p>/begi + epel → begipel → begitel/</p>
<h2 id="beiñ">BEIÑ</h2>
<p>Oraindik.</p>
<p>Zentzu horretan erabiltzen da Bermeon eta <em>ondiño</em> hitzarekin batera oso erabilia da.</p>
<p><em>noizbait</em> edo <em>behin</em> esateko <em>egun baten</em> erabiltzen da.</p>
<ul>
<li><em>beiñ egon, ondiño ezta sasoie ta</em></li>
</ul>
<p>Ikusten denez, esaldi honetan bi formak erabili izan dira.</p>
<ul>
<li><em>beiñ eztala etorko esan dau</em></li>
<li><em>ez eiñ beiñ gauzek ondo imiñi arte</em></li>
<li><em>beiñ ez imiñi abante, ikusi in bide zelan dauen</em></li>
</ul>
<p>Ez da agertzen hiztegietan zentzu horretaz, eta Azkuek, bere biztegian, S.Mtth III. 15.ean, arrunta bezala aipatzen du.</p>
<h2 id="beizkune">BEIZKUNE</h2>
<p>Begizkoa.</p>
<ul>
<li><em>au imie bertanbera dau, beizkune dako</em></li>
<li><em>baten batek beizkune ein tso</em></li>
<li><em>beizkune ez eitxeko kutune imin bide</em></li>
</ul>
<p><em>begizko</em> hitzetik sartutakoa dela argi dago, baina <em>begikune</em> hitzetik ere etor daitekeenaren susmoa ere hor dago.</p>
<p>/begizkoa → beizkoa → beizkue/ /begikune → beikune → beizkune/</p>
<h2 id="beizkune-eiñ">BEIZKUNE EIÑ</h2>
<p>Begizkoaren konjurua.</p>
<ul>
<li><em>oneri imiri beizkune ein bi dxatzo</em></li>
<li><em>beizkune ein barik ez dxatzo kenduko ori geixue</em></li>
</ul>
<p>Azkuek ez du jaso bere hiztegian, bai, ordea, D.A.R.k Ortuzarren <em>Oroigarriale</em> obrako zita bat aipatuz. Beraz, Bermeoko hitza bezala.</p>
<h2 id="bekereka-ie">BEKEREKA / IE</h2>
<p>Ardia orokorrean. Txikia edo handia, berdin da. Ez da ezagutzen beste hitzik ardia, bildotsa edo arkumea definitzeko.</p>
<ul>
<li><em>bekerekiek urten dost errifen</em></li>
<li><em>bekerekak dxaboten dxun da Amerikara</em></li>
<li><em>kotxie ezin pasa on da, bekerekaz beteta on da kamiñue ta</em></li>
</ul>
<p>Auzoetan, gehienetan <em>ardia</em>, <em>arkumie</em> eta <em>billotsa</em> esaten da. Harategian, ostera, auzoetakoek <em>artxue</em> eskatuko dute eta herrikoek <em>korderue</em>.</p>
<p>Azkuek Bermeon eta Mundakan jartzen du, baina <em>corderillo</em> zentzuaz. Kintanak <em>voz infantil de cordero</em> dela dio.</p>
<p><em>bee</em> ahotsa eta &gt;ka&lt; atzizkiaz osatutako hitza da seguru aski.</p>
<h2 id="belarreskiñekue">BELARRESKIÑEKUE</h2>
<p>Belarri-ondokoa. Zartada.</p>
<ul>
<li><em>ixillik egon, belarreskiñekue ezpazu gure emon</em></li>
<li><em>zelako belarreskiñekue emon tso ba, belarridxe be gorritxute imin tso</em></li>
<li><em>omon belarreskiñekue, ezta lotzien da</em></li>
</ul>
<p>/belarri + izkina/ → belarreskina → belarreskiñie</p>
<p>Hitz honek beste sinonimo bat eduki arren, <em>belarriondoko</em> berau erabiltzen da gehiago.</p>
<p>Azkuek ez du jaso bere hiztegian, baina bai D.A.R.k Bermeoko hitza dela azalduz.</p>
<h2 id="belaixe">BELAIXE</h2>
<p>Pertsona buruarina edo arin dabilena.</p>
<p>Belak puzteko moduko haizea. Bermeon, haizea hitza, kasu honetan erabili den bezala, pertsonei aplikatzen zaie. Pertsona arinei, edota harro arina denari, hain zuzen.</p>
<ul>
<li><em>belaixe lez dabiltzu ara ta ona</em></li>
<li><em>alabatxi belaxe zara, ez eixu gasta orrenbeste</em></li>
<li><em>an due belaxe, iñok auentako ete dau beragaz</em></li>
</ul>
<p>Azken honek <em>harro</em> zentzua dauka. Kasu batzuetan &gt;i&lt; galdu egiten du ohituraren kontra.</p>
<h2 id="berakitxien">BERAKITXIEN</h2>
<p>Norbere kontura. Bere kabuz.</p>
<ul>
<li><em>gauze guztidxek eiñtxuz berakitxien</em></li>
<li><em>berakitxien berakitxien etze guztidxe pintxe dau</em></li>
<li><em>zelan etor da ba? Berakitxien</em></li>
<li><em>neure kitxien eskribidu dot kartie</em></li>
<li><em>ara, zeurekitxien eingo zu, eztakozu iñon biarrizanik</em></li>
</ul>
<p>/bere + ekitean/ hitzen konposaketa dela dirudi. Hirugarren pertsonan erabiltzen da.</p>
<p>/ekitean → (e)kitxean → kitxien &gt;t&lt; palatalizatu eta /ea/ → /ie/ egin da.</p>
<h2 id="beranduek">BERANDUEK</h2>
<p>Berandu hitza pluralizatu egin da hemen ere.</p>
<ul>
<li><em>korridu arin alabatxu, beranduek tiez da</em></li>
<li><em>beranduek ezan arte ez gariez konturatuten</em></li>
</ul>
<h2 id="berazkotan">BERAZKOTAN</h2>
<p>Kakapirria definitzeko beste berba bat. Oso arrunta hitz hau erabiltzea.</p>
<ul>
<li><em>berazkotan dauela ta ez da etorri plaidxera</em></li>
<li><em>zeozek eiñ dxost kalte berazkotan nau te</em></li>
</ul>
<h2 id="berbaldun-e">BERBALDUN / E</h2>
<p>Berba asko egiten duena.</p>
<ul>
<li><em>berbaldun-berbaldune dozu bera, eztakitx zelan ez dan kantsaten</em></li>
<li><em>berbaldune badan zoratu eingo nau</em></li>
</ul>
<h2 id="berbalekue">BERBALEKUE</h2>
<p>Hizpidea.</p>
<ul>
<li><em>eztot kure gero, berbalekorik imiñi</em></li>
<li><em>bestelako berbalekue imiñ dxau beran erropa barridxekaz</em></li>
<li><em>berbaleko asko dau amen, ezebezatako</em></li>
<li><em>berbalekue berbalekue lez imiñ dxot, baie eztost ardure</em></li>
</ul>
<p>Azkuek ez du jaso. D. A. R.k beste esanahi batez azaltzen du, <em>mentidero</em> zentzuaz hain zuzen.</p>
<h2 id="berdela">BERDELA</h2>
<p>Berdela. Baina kasu honetan <em>mozkorra</em>.</p>
<p>Bermeon, itsasoko beste gai asko bezala, herriko egoeran sartu da, kasu honetan mozkorra definitzeko erabiltzen da.</p>
<ul>
<li><em>berdel matxugaz etor nai etzera</em></li>
<li><em>lagunen despediden danok on garizen berdelagaz</em></li>
<li><em>berdela be berdela lakue ezan da atzo gauekue</em></li>
</ul>
<h2 id="berdetu">BERDETU</h2>
<p>Haserre bizian jarri.</p>
<ul>
<li><em>da ori esan tsonien berdetute para da</em></li>
<li><em>ez etorri ona berdetute, iñok eztako kalperik eta</em></li>
<li><em>beitu ori berdetute! Ezer esan barik ori; zeuzer esan badxatzon eztot kure pentza</em></li>
</ul>
<h2 id="beresietu">BERESIETU</h2>
<p>Bereganatu.</p>
<ul>
<li><em>gauze guztidxek takoz bereñutete, diruek eta etziek</em></li>
<li><em>bereñetu txuz arek ondasunek</em></li>
</ul>
<h2 id="bertute">BERTUTE</h2>
<p>Zaporea.</p>
<ul>
<li><em>bertuterik pe eztako onek esniek</em></li>
<li><em>muxillek eztakoie bertutien arrasarik pe</em></li>
<li><em>ur asko bota ezkero bertutie kentzien dxatzoie iñdxabai</em></li>
<li><em>bertute ona okitxeko estarlux bota bi zazu okeliri</em></li>
</ul>
<p>Seguru aski, gaztelerako <em>virtud</em> hitza hartu da hitz hori egiteko. <em>Virtud</em> gauza ona bezala, gero jatekoari edo jakiei aplikatuz.</p>
<h2 id="bestela">BESTELA</h2>
<p>Zelan, ze ondo, askotan sarkasmo ikutu batekin.</p>
<ul>
<li><em>bestela zauz berton, Aritzatxun eguzkidxe hartzien</em></li>
</ul>
<p>Bermeon <em>bestela</em> esateko <em>ostantzien</em> esaten dugu.</p>
<h1 id="bestelako">BESTELAKO</h1>
<p>Zelako.</p>
<ul>
<li><em>bestelako bapora erosi dau</em></li>
<li><em>bestelako andobue etor da Mañutik</em></li>
</ul>
<h2 id="bestiek">BESTIEK</h2>
<p>Andrazkoaren hilekoak. Beste berba bat gehiago, egoera hori definitzeko.</p>
<ul>
<li><em>ezin dxot dxuen plaidxera bestikaz nau te</em></li>
<li><em>bestiek etor dxastez da enai kapaz izter bat mobiteko be</em></li>
<li><em>alabatxu ez dxastez etorri bestiek. Ia bazauz gero</em></li>
<li><em>eztot pentsaten nauenik (haurdun) baie bestiek etorri arte enau trankill</em></li>
</ul>
<h2 id="betarra">BETARRA</h2>
<p>Abratik haranzko arrantzaleak.</p>
<ul>
<li><em>betarrakaz ibilli gariez Canariasen</em></li>
<li><em>betarrak bakixu zer dizen koipeztuek ederrak</em></li>
<li><em>betarrak eztakidxe arraiñtxen</em></li>
<li><em>betarran kontorik ez atara, arek erridxen eitxen dauie denpora geidxena</em></li>
</ul>
<h2 id="beterre">BETERRE</h2>
<p>Hitz honen esangura beste bat da guretzat. Bermeoko hizkeran <em>makar</em> gura baitu esan. Ez da <em>begi-erre</em> hiztegi askotan agertzen den moduan.</p>
<p>Hala ere, gero pertsona zekenei aplikatua izan da.</p>
<ul>
<li><em>orrek beterrerik pe elekitzu emongo</em></li>
<li><em>beterriaue da, beran beterrie be saldu eingo lekidau</em></li>
<li><em>beterre utse da ta iñok eztau gure dxakin ezer beragar</em></li>
</ul>
<h2 id="betondo-ue">BETONDO / UE</h2>
<p>Bekokia. Kopeta.</p>
<ul>
<li><em>zer diño orrek, betondue garbi dxakotena nik</em></li>
<li><em>ixillik ezpazauz, betondue baltzitxuko tzut</em></li>
</ul>
<h2 id="betondokue">BETONDOKUE</h2>
<p>Zartada. Betondokoa.</p>
<ul>
<li><em>betondoko ederra emon tso</em></li>
<li><em>zelako betondokue omon dost ba, begidxek pe lankrieta itxi dostez</em></li>
</ul>
<h2 id="biberak">BIBERAK</h2>
<p>Janariak.</p>
<ul>
<li><em>biberak eitxen dxun diez neskatillek</em></li>
<li><em>domekan eguerdidxe dakulez biberak ein bi duz</em></li>
<li><em>orrek enbarkaziñuek bibera guztidxek eiñdxe dakoie</em></li>
<li><em>egualdi zantarragaz itxosora urten barik, bibera danak usteldu dxakoie bodegan</em></li>
<li><em>Andresa, biberak preparateko esan denderiri</em></li>
</ul>
<p>Gazteleratik hartua, erabilera zabala dauka.</p>
<p>/Vívere → bibera/</p>
<h2 id="bienganie">BIENGANIE</h2>
<p>Zoladura. Lurra.</p>
<p><em>berenganie</em> eta <em>beringanie</em> barianteak ere entzuten dira, baina beste hauek baino zabalkunde handiagoa daukala aurrekoak uste dut.</p>
<ul>
<li><em>eskursiñuen dxun garizenien bienganien eiñ dxu lo</em></li>
<li><em>mai ganien bazabiltzez bienganie dxoko zu</em></li>
<li><em>bienganin be dxokazo eiñ dxau da zaratie Mundekatik pe entzun</em></li>
<li><em>bienganie dau labanduteko moduen, asike ibilli kuidadugaz</em></li>
<li><em>azidente bat on da, ta bienganien on diez batzuk illdxe</em></li>
</ul>
<p>/beean + ganean/ hitzez osatzen da.<br />/beearenganean → bienganean/ aurreko &gt;e&lt; disimilatu egin da.</p>
<h2 id="bietzarridxe">BIETZARRIDXE</h2>
<p>Estropezu. Era guzlietakoak.</p>
<ul>
<li><em>plazara dxun nai da bidien bietzarridxe topa dot, neure lagunegaz topa nai</em></li>
<li><em>kuidadugaz ibilli biko zara bietzarridxe dxo barik</em></li>
<li><em>aulan ibilltxie dako; laster dxoko dau bietzarridxe</em></li>
<li><em>nik eztaitx alabatxu, baie edonon topaten dot bietzarridxe</em></li>
</ul>
<p>Azkuek ez du jaso bere hiztegian, baina bai D.A.R.k, Bermeoko hitza bezala azalduz.</p>
<p>/behatz/ → bietz + arria → bietzarria → bietzarrije/</p>
<h2 id="bidxarkopasata">BIDXARKOPASATA</h2>
<p>Etzi. Oso gutxi erabiltzen da hitz hau. Auzoetan zabal izan arren, herrian eskasa gertatzen da. Baina herrian bestea da nagusi, gazteen artean entzuten da gehien bat, eta logikaz egindako hitza dela ezin ukatu.</p>
<ul>
<li><em>bidxarkopasata dxungo nai Bilbora</em></li>
<li><em>bidxarkopasata asten diez eskolak</em></li>
<li><em>eztator bidxarkopasatararte</em></li>
<li><em>bidxarkopasata baño lelau enai dxungo</em></li>
<li><em>bidxarkopasatara pasa da dxaidxe</em></li>
</ul>
<h2 id="bidxorkadie">BIDXORKADIE</h2>
<p>Bihurdura.</p>
<ul>
<li><em>olgetan ibilli nai da bidxorkadie eiñ dxot</em></li>
<li><em>izterran bidxorkadie eiñdxe dau da ezta etorriko</em></li>
<li><em>ez ibilli korridxen bidxorkadie ein barik</em></li>
<li><em>bidxorkadie santiritue eiñdxe kentzien da</em></li>
</ul>
<p>Ikusten denez, Bermeon atzizkia aldatuta erabiltzen da. Ez du Azkue, Kintanak edo D.A.R.k ematen dioten zentzua. Azkuek eta P.M.k, zentzu horretan <em>biurdura</em> hitza darabilte.</p>
<h2 id="bidxorra">BIDXORRA</h2>
<p>Tortsio. Tximur.<br />Zentzu hauekin erabiltzen da. Bigarrena gutxiago bada ere.</p>
<ul>
<li><em>erropie bidxortute dakozu</em></li>
<li><em>arpeidxe be bidxortute dako urtien pasiñugaz</em></li>
<li><em>bidxorrak plantxe eziñik onai arratzalde santu guztidxen</em></li>
<li><em>oneri txikotari bidxorra kendu bi dxatzo</em></li>
</ul>
<p>Aurrekoa bezala <em>biur</em> hitzetik hartu da eta zentzu horiek eman zaizkio.</p>
<h2 id="binboliñe">BINBOLIÑE</h2>
<p>Biolina. Figuratiboan edozer gauza adierazteko erabiltzen dugu hitz hori, tresna bat zein egoera bat.</p>
<ul>
<li><em>zer ekar zu ama? Zera! Binboliñe</em></li>
<li><em>zer eitxen zauz ba? Ni, binboliñe dxoten</em></li>
<li><em>zer eitxen on zara egun guztidxen ba? Binboliñe arraskaten</em></li>
<li><em>zer erregalako tzazu amari beran egunien? Binboliñe</em></li>
<li><em>amen gauz gu binbolifie dxoten, bera etorri arte</em></li>
</ul>
<p>Beti erabiltzen da iroriaz edo mesprezuaz.</p>
<h2 id="binke">BINKE!</h2>
<p>Hori ba!</p>
<p>Arrazoia emateko batzuetan, baieztapena beste batzuetan, enfatikoa ere bada: <em>biiinke</em></p>
<p>Gaztelerako <em>bien que...</em> lokuzio hori hartuz egin da.</p>
<ul>
<li><em>eztozue pentzaten ori dala onena? Binke</em></li>
<li><em>au aulan ein bidu ezta andrak? Binke</em></li>
<li><em>binke, au aulan ein bi du</em></li>
<li><em>eitxen dun beste biarregaz geuk pe pastelak dxan biduz, ezta? Biiinke dxan bi duzena</em></li>
</ul>
<h2 id="biribueltadie">BIRIBUELTADIE</h2>
<p>Paseoa. Buelta bat.</p>
<p>Hitz konposatua da eta errepikatu egiten da.</p>
<ul>
<li><em>biribueltadie emon baiño lelau etzera dxungo nai</em></li>
<li><em>ez emon biribueltarik dxeusi eingo zara ta</em></li>
<li><em>ia, biribueltadie emon bi zu ikusteko goniek aldegoirik badako</em></li>
</ul>
<blockquote>
<p>bira + buelta + ada&lt; atzizkia.</p>
</blockquote>
<h2 id="biribueltaka">BIRIBUELTAKA</h2>
<p>Jira-biraka.</p>
<ul>
<li><em>tieskuri biribueltaka ibill dxe da marie eiñ dxe</em></li>
<li><em>biribueltaka dxun da andik bera atxetararte</em></li>
</ul>
<h2 id="birikidxe">BIRIKIDXE</h2>
<p>Birikia. Baina zentzu figuratiboan asko mugitzen dena.</p>
<ul>
<li><em>au imie birikidxe barriz lotu be ezta eitxen</em></li>
<li><em>biriki utse da, goizerik gauera loru barik dabil ara ta ona</em></li>
<li><em>egoadi geldik, birikidxori</em></li>
<li><em>au telie txar-txarra da ebaitxen, birikidxe lez dabil</em></li>
<li><em>birikidxe baiño txarraue zara txo</em></li>
</ul>
<p><em>biriki</em> hitza erabili da adjektiboa sortzeko.</p>
<h2 id="birinbola-ie">BIRINBOLA / IE</h2>
<p>Biribilak diren eta arrodatzen duten gauza guztiak.</p>
<ul>
<li><em>birinbolakaz ibill dxe olgetan</em></li>
<li><em>birinbola bat okiñ dxau barruen da orain eztako</em></li>
<li><em>birinbolie lako gauze bat sartu bi tzazu ondo imiñi gure bazu</em></li>
</ul>
<p>Hitz hau logikaz sortu da. Badago hiztegian, honen antzeko hitz bat, <em>txiringol</em> edo <em>txirinbol</em> hitza Bermeon ere erabiltzen dena. Baina hori <em>tresna</em> bat izango da, berdin da biribila ez bada ere. Orduan, gauza biribilentzat beste hau sortu da: <em>birinbola</em>.</p>
<h2 id="birinbolaka">BIRINBOLAKA</h2>
<p>Arrodatzen.</p>
<ul>
<li><em>eskilatatatik dxeusi de birinbolaka</em></li>
<li><em>bostekue birinbolaka dxun da kañotik barrure</em></li>
<li><em>txikilliste guzlidxek dxeusi diez birinbolaka karreran</em></li>
<li><em>Belokiri aurrien para dxatzo txikilliste bat, da gero bidxek dxun diez birinbolaka</em></li>
</ul>
<p>D.A.R.k, Beran jartzen du hitz hau, baina froga daitekeen bezala, hitz honen erabilera Bermeon oso zabala da.</p>
<p>/birinbola + ka → birinbolaka/</p>
<h2 id="bizardo">BIZARDO</h2>
<p>Bizartsua.</p>
<p><em>Bizartsua</em> hitzaren sinonimoa da, baina gutxiago erabilia. Gainera halako kutsu beldurgarria du, eta umeei ikara sartzeko edo, erabiltzen da gehienetan.</p>
<ul>
<li><em>bizardo bat ezan da atie dxo dauena</em></li>
<li><em>bizardue etorko da gero!</em></li>
<li><em>mutil bizardo bat topa du bidien da, ikaratu ein garie</em></li>
<li><em>bizarduen antza dakozu orregaz bizarragaz</em></li>
</ul>
<p>/bizar + do/ atzizkia → bizardo</p>
<h2 id="bizidxena">BIZIDXENA</h2>
<p>Minbizia.</p>
<ul>
<li><em>nire amak bizidxena dako</em></li>
<li><em>gure laguneri medikuek esan tso bizidxena dakola</em></li>
<li><em>bizidxena osatuteko okelie dxan bi dela diñoie</em></li>
</ul>
<p>/biziarena → bizidxena/</p>
<h2 id="boladie">BOLADIE</h2>
<p>Hazi. Gorantz egin.</p>
<ul>
<li><em>honek imiek zelako boladie eiñ dxau denpora gitxidxen</em></li>
<li><em>soluen dakuzen azak eiñ dxauien boladie! Gora ta gora duez</em></li>
</ul>
<h2 id="boluek">BOLUEK</h2>
<p>Barrabilak.<br />Barrabilak deitzeko, Bermeon erabiltzen diren hitzetariko bat.</p>
<ul>
<li><em>zer ekar dauie ba? Zer ekar dauien? Boluek!</em></li>
<li><em>zetan zauz ba? Boluek arraskaten zauz ela?</em></li>
<li><em>ezu esan ba diro asko irebazi dauiela ba? Zeure boluek!</em></li>
</ul>
<p>Ikusten denez, beti erabiltzen da esaldi gogorretan eta tonu zakarrez.</p>
<h2 id="borbolien">BORBOLIEN</h2>
<p>Gauzak pilatzeko lekuan.</p>
<p>Gorago <em>alborbol</em> azaldu dugu eta aipatu ere egin dugu hitz hau.</p>
<ul>
<li><em>nora zuez gauzek borbolien itxitxe ba?</em></li>
<li><em>borbolien bota, da dana ondo, ezta?</em></li>
</ul>
<h2 id="borbolera">BORBOLERA</h2>
<p><em>Borbolien</em> bera da, baina deklinabideko kasu ezberdina.</p>
<ul>
<li><em>ez bota borbolera gero zeuk ein bi zu te</em></li>
<li><em>an dako arek borbolera botata ainbeste diroko erropie</em></li>
<li><em>alan botaten diez borbolera zapata barridxek</em></li>
</ul>
<p>Azkuek, honen bariante bat den <em>bolborrera</em> jaso du Ondarrun.</p>
<h2 id="borlak">BORLAK</h2>
<p>Beste hitz bat barrabilak definitzeko. Hitz honekin egindako esaldiak ere gogorrak izango dira.</p>
<ul>
<li><em>borlak dxoten on dxatzuz arek itxosuen arraiñik ez ekarteko</em></li>
<li><em>zer, modurik edo? Borlak!</em></li>
<li><em>arraiñ asko ekarri ei dauie e? Arraiñ asko? Borlak!</em></li>
</ul>
<p>Kintanak ere jaso du hitz hau bere hiztegian.</p>
<h2 id="bostarridxek">BOSTARRIDXEK</h2>
<p>Kanika bestekoak, oso txikiak.</p>
<ul>
<li><em>onek bostarridxek zemat</em></li>
<li><em>onek eztiez bostarridxek, magaridxek paiño</em></li>
<li><em>merkiau eingostazu onek intxorrak, bostarridxek pe badiez da</em></li>
</ul>
<h2 id="botakiak">BOTAKIAK</h2>
<p>Txibia edo txipiroiaren zatikiak, karnata moduan erabiltzen direnak, baina soberan geratzen direnak jateko balio dute.</p>
<ul>
<li><em>botakidxek dxan duz gaur gizeta, ze gozo!</em></li>
<li><em>botakidxek saltzien dxun nai, baie iñok eztauelez guzan, etzien dxan duz, ederto dxan be</em></li>
</ul>
<h2 id="bozindxute">BOZINDXUTE</h2>
<p>Ia ustelduta. Edozer gauza izan daiteke.</p>
<ul>
<li><em>euridxen euridxegaz agak pe bozindxute dauz</em></li>
<li><em>neberan sartun barik itxi dot okelie ta bozindxute topa dot</em></li>
</ul>
<h2 id="braie">BRAIE</h2>
<p>Braie.</p>
<p>Itsasoko txori bat da. Itsua edo erdi itsua dela diote. Orduan, inora begiratu gabe, itsuaren antzera doan pertsonari aplikatzen zaio. Arrantzale giroan erabiltzen da, ez, ordea, besteetan.</p>
<ul>
<li><em>braie zara txo! Beituik aurrera, mosuek apurtuko dozak eta</em></li>
<li><em>braie utse da, eztau beituten iñora be</em></li>
<li><em>nok pitzu braie lez bazabiltzez, kuidadugaz ibilli biar</em></li>
</ul>
<p>Baina askotan <em>itsua</em> berba ere gehitzen zaio:</p>
<ul>
<li><em>braie itsue lez nabill, ezer ikusi barik</em></li>
</ul>
<p>Azkuek Bermeoko hitza bezala jaso du bere hiztegian.</p>
<h2 id="brauntadie">BRAUNTADIE</h2>
<p>Onomatopeikoa. Zarata hotsa.</p>
<ul>
<li><em>ixixillik gauzela non entzuten dun brauntada bat</em></li>
<li><em>iñor sartun de etzera ? Eztaitx. Atien brauntadie entzun dot paie</em></li>
<li><em>urteten zunien atiri emon brauntadie</em></li>
<li><em>zelako brauntadie eiñ dxau ba bonbiek esplota dauenien</em></li>
</ul>
<p>Hitz hau <em>braunt</em> onomatopeiazkoa da.</p>
<h2 id="brauntadan">BRAUNTADAN</h2>
<p>Denak batera. Tropelean.</p>
<ul>
<li><em>brauntadan sartu gariez elixera barrure</em></li>
<li><em>brauntadan sartziekutan enue ziñera</em></li>
<li><em>danak brauntadan saltaten baporatara, izterra apurtuteko moduen, Madalen guztidxetan igual</em></li>
<li><em>brauntadan etor dxastez disgusto guztidxek</em></li>
</ul>
<h2 id="breberuen">BREBERUEN</h2>
<p>Denbora laburrean.</p>
<ul>
<li><em>breberuen eitxen dan gauziek eztako bertuterik</em></li>
<li><em>baiñek breberuen ein bi diez, ostantzien baltzitxu eitxen diez</em></li>
<li><em>txarto urten dosku tartiek. Bai ba! Orrek, breberuen eitxen dizen gauzek tiez</em></li>
<li><em>etzie erosi gure danien ezta pentza biar bi bidar, breberuen ein bide</em></li>
<li><em>gauzek breberuen ein bizaten diez gero damutu barik</em></li>
</ul>
<p>Hitz hau, gaztelerako <em>breve</em> tik hartuta dago, baina oso zaharra da.</p>
<p>/breve → brebe + ro + an → breberoan/</p>
<h2 id="brebie">BREBIE</h2>
<p>Olio-berakatza. Zenbait jatekori gainetik botatzen zaion olio-berakatz errea.</p>
<ul>
<li><em>baiñei brebie ein bi dxatzo</em></li>
<li><em>barbañei erre ta gero, brebie botaten badxatzo asko be gozuau</em></li>
<li><em>orrek antxobak oridxo brebetan sartu ezkero obeto dxaten diez</em></li>
</ul>
<p>Hitz hau ere, aurrekoa bezala, <em>breve</em> hitzetik hartuta dago.</p>
<h2 id="bregaldarie">BREGALDARIE</h2>
<p>Galipot galdara. Konparazioan tartera edo ontzi erraldoia.</p>
<ul>
<li><em>dxan arek, bregaldara bete</em></li>
<li><em>dakoten gosigaz auntxek dxango lekidot bregaldara bete</em></li>
<li><em>prepara bregaldarak, amen datoz azurrik pe eztauienak itxiko ta</em></li>
</ul>
<h2 id="brekeke">BREKEKE</h2>
<p>Trentin.</p>
<ul>
<li><em>zu takozu brekeke, Bilbora dxun bi zule ta ondiño etzien?</em></li>
<li><em>zelako brekeke dakoie ba, ezkondu ein biar da ondiño be etzie erosi barik</em></li>
<li><em>guk takule brekeke? Da zeuk zer dakozu ba? guk eztu biar etzerik, baie zuk nobidxue bi zu</em></li>
</ul>
<p>Esaldian hobeto ikus daiteke hitz honen zentzua.</p>
<h2 id="brilladie">BRILLADIE</h2>
<p>Paseo labur-labur bat.</p>
<p>Gazteen artean batez ere, eta gehienetan nesken artean. Nahiko galduta dago.</p>
<ul>
<li><em>onek tiez orduek? Eske brilladatxu bet emoten dxun gariez</em></li>
<li><em>eskolatik urten da brilladie emon gu</em></li>
<li><em>ama, urtengot kalera? Brillada bat baiño ez e?</em></li>
</ul>
<p>Hitz. honek gaztelerako <em>brillo</em> hitzarekin zerikusi handia du: <em>un ir y venir corto, que dure tanto como un relampago</em> Hori da hitzaren esanahia.</p>
<p>/brillo + ada → brilloada → brillada/. /oa/ → /a/.</p>
<h2 id="bruse">BRUSE</h2>
<ol type="1">
<li>Eskuila.</li>
</ol>
<p>Seguruena frantseseko <em>brosse</em> edo ingeleseko <em>brush</em> hitzetik hartuta dago. Baina hizkuntza hauetan, orokorrean <em>cepillo</em> bada ere, Bermeon, ontzia garbitzeko eskuila handia da.</p>
<ul>
<li><em>au loidxe kentzieko, bruse ekar biko zu</em></li>
<li><em>arraska ori ondo brusegaz</em></li>
<li><em>txo! bodegak eta kasetie brusegaz garbitxuko zu gero!</em></li>
</ul>
<ol start="2" type="1">
<li>Bata.</li>
</ol>
<p>Gehienetan umeak eskolan, baita etxean ere, erabiltzen dutena.</p>
<ul>
<li><em>eskolan itxi dot bruse aztute</em></li>
<li><em>ama, brus barridxe gu dot nik eskolarako</em></li>
<li><em>brusegaz ibilli kalien frakak ez loitxuteko</em></li>
<li><em>etzera zatozen momentuen bruse dxantziko zu gero</em></li>
</ul>
<p>Kasu honetan hitzak forma berdinak izan arren ez du esanahi berdina, oraingoan hitzaren jatorria erdarazko <em>blusa</em> edo <em>blusón</em> da.</p>
<h2 id="bueltadie">BUELTADIE</h2>
<p>Paseo. Bueltatxoa.</p>
<ul>
<li><em>afaitxue dxan da bueltadatxue Lameratik iñok eztosku kentzien</em></li>
<li><em>omon zue bueltadie? Ez, ondiño ez gara dxuen</em></li>
<li><em>bueltadie ein bi du gaue eiñ orduko</em></li>
<li><em>ez etorri berandu gero; bueltada bat emon da etzera</em></li>
</ul>
<p>Kasu honetan ere, gaztelerako <em>vuelta</em> ri &gt;ada&lt; atzizkia jarri eta euskaratu egin da hitza. Aurretik aipatutako <em>biribueltadie</em> hitz haren bariante bat da.</p>
<h2 id="bueno">BUENO!</h2>
<p>Nahikoa!</p>
<ul>
<li><em>bueno! Ez bota geidxau ganez eingo dau te</em></li>
<li><em>bueno-bueno! Naiko da, eztot kure geidxau</em></li>
</ul>
<h2 id="bukoie">BUKOIE</h2>
<p>Ardo asko edaten duena.</p>
<ul>
<li><em>a bukoie, kapaz da tabernako ardau guztidxek edateko</em></li>
<li><em>bukoien beste edaten dau arek</em></li>
<li><em>arek ardaue edan, bukoie</em></li>
</ul>
<h2 id="burdikada-ie">BURDIKADA / IE</h2>
<p>Kantitate handia.</p>
<p>Ugaritasunaren sinonimoa izan daiteke, esanahi berdina baitute.</p>
<ul>
<li><em>burdikada erropie dakot plantxeteko</em></li>
<li><em>zelan dxungo nai kalera ba, an dakot burdikadie ta</em></li>
<li><em>gure etzien abillek garie burdikada erropak batzien</em></li>
</ul>
<h2 id="burdikada-ie-1">BURDIKADA / IE</h2>
<p>Hitz hau, formaz <em>burdikada</em> lakoa bada ere, esanahia ezberdina da arrantzale giroan erabiltzen baita. Itsasontziak ihes egiteko maniobra da hori. Analogiaz, herrian ere esaten da, baina ez askorik.</p>
<ul>
<li><em>neugaz tofez ez eitxeko, burdikadie eiñ dxau</em></li>
</ul>
<h2 id="buruzkue">BURUZKUE</h2>
<p>Portuan arrain salerosketa txikiak egiten dituena. Gaztelerazko <em>al por menor</em> izango litzateke. Saltzaile hauek kantitate txikiak edo arrain banakak erosten dituzte, itsasontziko gizonari ematen zaion arrain partea eta neskatillena, gero eurak arrandegietan saltzeko.</p>
<ul>
<li><em>orrek buruzkuek parritz negargarridxek tiez, iru txikidxen gu dauie arrabiek</em></li>
<li><em>gaurtik aurrera etzatie emongo buruzkuei arraiñik</em></li>
<li><em>buruzkuen arraiñ guztidxek erosten txuz Sanchezek</em></li>
</ul>
<p>Hitz hau antzina-antzinakoa da. Buruzkoa, hau da, arraina buruan eramaten zuten garaikoa. Horregatik, izenak berak dio zer diren arraina buruz eramaten zutenak.</p>
</body>
</html>
