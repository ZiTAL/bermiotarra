<!DOCTYPE html>
<html>
<head>
  <meta charset="utf-8">
  <meta name="generator" content="pandoc">
  <meta name="viewport" content="width=device-width, initial-scale=1.0, user-scalable=yes">
  <title></title>
  <style type="text/css">code{white-space: pre;}</style>
  <!--[if lt IE 9]>
    <script src="http://html5shim.googlecode.com/svn/trunk/html5.js"></script>
  <![endif]-->
</head>
<body>
<h1 id="d">D</h1>
<h2 id="daburduko-dauorduko">DABURDUKO / DAUORDUKO</h2>
<p>Hain arin. Dagoeneko.</p>
<ul>
<li><em>daburduko etor zara, ezu ezer eitxeko la?</em></li>
<li><em>erdu etzera. Daburduko? On apurtxu baten</em></li>
<li><em>oire dxun bizuie, berandu da ta. Daburduko?</em></li>
</ul>
<h2 id="daidxola">DAIDXOLA</h2>
<p>Dariola.</p>
<ul>
<li><em>dauen hotzagaz mokue daidxola dakot</em></li>
<li><em>argaldu eindxe, eta frakak daidxola daruez</em></li>
</ul>
<h2 id="dalefuertiek">DALEFUERTIEK</h2>
<p>Zigorra. Zartadak.</p>
<ul>
<li><em>dxun etzera da esan amari iru txikidxen dalefuertiek omoteko</em></li>
<li><em>emon dalefuertiek, merezidu dau te</em></li>
<li><em>neri imiri dalefuertiek emon bi dxatzoz geiztue da ta</em></li>
</ul>
<p>Gazteleratik hartua, hitz konposatu honen zentzua argi dago: <em>dale fuerte</em> hitza pluralizatuta erabiltzen da.</p>
<h2 id="dardart">DARDART</h2>
<p>Zentzu askotan erabilitako forma hau, oso erabilia da Bermeon.</p>
<ul>
<li><em>orrek asko daki, orrek dardart eitxen tzo biarrari</em></li>
<li><em>etorteko esan tzat lagunduten, baie berak dardart</em></li>
<li><em>erropa barridxe erosi tzut, da zuk dardart orreri, zer guzu ba?</em></li>
</ul>
<p>Hemen hiru zentzutan agertzen da onomatopeiazko hitz hau.</p>
<h2 id="debalie">DEBALIE</h2>
<p>Eztabaida.</p>
<ul>
<li><em>zelako debalie okin dxu ba, berak baietz da nik ezetz, ez dala ezan Gar Gable, pelikuleko artistie</em></li>
<li><em>zu be debalan sartute on zara?</em></li>
<li><em>bueno, itxi ori debalie da dxun gaitxezen arire</em></li>
</ul>
<h2 id="degolluek">DEGOLLUEK</h2>
<p>Iskanbila. Errieta.</p>
<p>Zentzu guzti hauetan, baina, gainera, gogorrak direnean erabiltzen da.</p>
<ul>
<li><em>gaur goizaldien degolluek ezan diez lameran, ertzaiñek, balizak etor diez, da danak dxoten asi diez</em></li>
<li><em>zelako degolluek on diez kofradidxen ba, armadoriek eta tostartekuek alkarreri edozer esaten</em></li>
<li><em>degolluek ezan diez areneko etzien, kotxe barridxe dala ta eztala</em></li>
<li><em>arek atara dosten degollue erropie etsatelako erosi...</em></li>
<li><em>ez atara niri degollorik nik eztakot kulperik eta</em></li>
</ul>
<p>Bermeoko hizkeran hitzak sortzeko edo egokitzeko jokaera argi ikus daiteke etsenplu hauetan. Gaztelerako <em>degüello</em> hitza erabilli da:</p>
<p>/degüello/ → degollu/ diptongoa monoptongatuz.</p>
<h2 id="dejanielapazientzia">DEJANIELAPAZIENTZIA</h2>
<p>Asko estutzen ez den pertsona.</p>
<ul>
<li><em>alabatzi dejamelapazienzia zara, mobidu adi!</em></li>
<li><em>arelako dejamelapazienziarik ez zu topako</em></li>
<li><em>ez ezatie dako dejamelapazienzia, da ernegatie dako</em></li>
<li><em>bestelako dejamelapazienzia dau or, eztau gure moja dxuen?</em></li>
</ul>
<p>Gaztelaniatik hartutako hitz honek, <em>dejame en la paciencia</em>, esanahi literala dauka.</p>
<h2 id="deklara">DEKLARA</h2>
<p>Nabarmen utzi. Salatu. Lotsarazi.</p>
<ul>
<li><em>amen ni, neure gauze guztidxek deklarata</em></li>
<li><em>alabatxi, deklarako nozu, iñok eztaki nik zer eiñ dxoten gaur goixien</em></li>
<li><em>zeuk deklara zu masuste guztidxe</em></li>
<li><em>iñok eztau deklara amen ezer, asike ixillik on</em></li>
</ul>
<p>Gaztelerako <em>declarar</em> aditza gauzak agirian jartzeko erabiltzen da.</p>
<p>/declarar → deklara/</p>
<h2 id="dekora">DEKORA</h2>
<p>Konturatu. Akordatu</p>
<ul>
<li><em>enai dekoraten zelan esan tzuten ori gauzie</em></li>
<li><em>ez zara dekorako, baie bai berak esan dauenagaz</em></li>
<li><em>berak esan dau ez dala delcoraten aregaz personigaz</em></li>
<li><em>dekora zaitxez alabatxu, inportantie da ta</em></li>
</ul>
<p>Gaztelaniako <em>decorar</em>, hau da <em>aprender de memoria</em> hitza eta esanahitik zuzenean hartuta dago.</p>
<p>Ez du Azkuek bere hiztegian Bermeorako jartzen duen zentzuaz jarri. Honek, <em>flojo</em>, <em>tardo</em> zentzua jartzen dio.</p>
<h2 id="demanduen">DEMANDUEN</h2>
<p>Denboran.</p>
<ul>
<li><em>Francon demanduen ezta egon euskera berba eitxirik</em></li>
<li><em>Aznarren demanduen be bardin pasaten da</em></li>
<li><em>aren demanduen ill dxauie iñuzente asko</em></li>
</ul>
<h2 id="demasa-demasekue">DEMASA / DEMASEKUE</h2>
<p>Ahozabal. Demasekoa.</p>
<ul>
<li><em>zure lagune demasa da, destaiñek botaten eztau bera baiño obiaurik</em></li>
<li><em>ez ezan demasekue, ostantzien zeure amaiñe dxungo zara</em></li>
</ul>
<p>Erdarazko <em>de más</em> hitzak gehiegikeria adierazten du</p>
<p>/de mas → demasa/</p>
<h2 id="denporaltza">DENPORALTZA</h2>
<p>Ekaitz gogorra. Leunagoa denean <em>denporalie</em> esaten da. Baina kasu honetan &gt;tza&lt; ugaritasunezko atzizkia jarri da.</p>
<ul>
<li><em>denporaltzie dauelez ez tiez dxungo itxosora</em></li>
<li><em>atzo denporaltzie on da baie gaur bare-bare dau</em></li>
<li><em>denporaltziegaz on diez iru egunien</em></li>
<li><em>denporaltza andidxe ekar dau te, etzien geratu bi zan dauie</em></li>
</ul>
<p>Azken esaldi honetan gainera, &gt;andi&lt; adjetiboaz indartu da denporaltza.</p>
<h2 id="derrot">DERROT</h2>
<p>Zuzen.</p>
<ul>
<li><em>elixie dau ametik derrot dxun da</em></li>
<li><em>derrot dxun barik, alborantz eiñ da bertan topako zu</em></li>
<li><em>eztakozu galtzeirik derrot dxun ezkero</em></li>
<li><em>iñon lotu barik dxun garizen, derrot bertararte</em></li>
</ul>
<p>Hitz hau gaztelerako <em>derrota</em> = <em>rumbo de las embarcaciones</em> hitzetik hartua da. Azken bokala galdu ondoren <em>derrot</em> geratu da eta zentzua aldatu egin da pixka bat, <em>con rumbo</em> izan beharrean <em>derecho</em>, <em>sin parar</em> egin da.</p>
<h2 id="desabandona">DESABANDONA</h2>
<p>Abandonatu.</p>
<p>Arraro samarra den arren, hitz honek esanahi hori dauka Bermeon. Oso erabilia da gainera.</p>
<ul>
<li><em>imiek desabandonata dxun dxatzu a juergan</em></li>
<li><em>etzie desabandonaten badau deretxo guztidxek galtzien txuz</em></li>
<li><em>eskapa eiñ dxau Madrillera, gixona ta alabie desabandonata</em></li>
</ul>
<p>Ikusten denez, <em>abandonar</em> gaztelerako aditza eta euskaraz ere erabiltzen den &gt;des&lt; aurrizki negatiboa erabiliz, aurkako hitz bat sortu da. Hala ere, zentzua bera da.</p>
<h2 id="desaparta">DESAPARTA</h2>
<p>Banandu.</p>
<ul>
<li><em>ori parejie atxiñetik dau desapartata</em></li>
<li><em>entzun dot arek be desaparta eingo dizela</em></li>
<li><em>desaparta ezkero gauzek txarrau paraten diez</em></li>
</ul>
<p><em>Desabandona</em> hitzaren jokabide berdina hartu du.</p>
<h2 id="desasidu">DESASIDU</h2>
<p>Desegin.</p>
<ul>
<li><em>aixiek arbola guztidxek desasidu eiñ txus</em></li>
<li><em>indxaba danak eiñ dxiez desasidu, orrenbeste su ezta okin biar</em></li>
</ul>
<p>Kasu honetan &gt;du&lt; partizipioa erabili da gaztelerazko hitza euskaratzeko.<br />/dezhacer- + du → desazedu → desasidu/</p>
<p>Adberbio moduan.</p>
<ul>
<li><em>au telie desasite dau</em></li>
<li><em>txikota desasite topa du dxun garizenien</em></li>
</ul>
<p>/dezhacer- + ta → desazeta → desasite/ Askotan atzizki biak hartzen ditu: /dezhacer- + du + ta → desazeduta → desasidute/</p>
<h2 id="desbrazete-delbrazete">DESBRAZETE / DELBRAZETE</h2>
<p>Besotik helduta.</p>
<ul>
<li><em>an dutzuz arek delbrazete, ezer eztalakuen pasa</em></li>
<li><em>mojak esaten ezan doskue ez dxuteko desbrazete</em></li>
<li><em>delbrazete agarrata dxun bizan dot ez dxeusteko</em></li>
</ul>
<p>Gaur egun askoz gutxiago erabiltzen da, <em>del brazo</em> erabiltzen baita.</p>
<h2 id="desetxue">DESETXUE</h2>
<p>Enbata. Denboralerik gogorrena.</p>
<ul>
<li><em>desetxue due itxosuen, eztakigu zer pasako dan</em></li>
<li><em>desetxuegaz, guarda-guardaka duez enbarkaziñuek</em></li>
<li><em>sekule ezetu ez dan desetxuek atrapa gaitxuz</em></li>
</ul>
<h2 id="desguarnie">DESGUARNIE</h2>
<ol type="1">
<li>Denborale gogor baten baporeko horniketa guztiak apurtu edo galtzea.</li>
</ol>
<ul>
<li><em>dxo ta tapa, itxosuek dana erun dosku, da desguarnieta aillega gara etzera</em></li>
</ul>
<ol start="2" type="1">
<li>Baina hitz hau herrira pasatu da eta egoera askotan erabili ere. Esaterako, indarrak galduta, gauzak apurtuta edo soinekoak urratuta gertatzen direnean.</li>
</ol>
<ul>
<li><em>txo, nik eztaitx non ibilli garizen, baie desguarnieta aillega garizena badakitx</em></li>
<li><em>jinasidxora obeto egoteko dxuen, da andik desguarnieta etzera</em></li>
</ul>
<h2 id="desigualekue">DESIGUALEKUE</h2>
<ol type="1">
<li>Desegokia. Pertsona edo gauza.</li>
</ol>
<ul>
<li><em>desigualeko berbie esastazu alabatxu</em></li>
<li><em>desigualeko gauzek eitxen zauz</em></li>
</ul>
<ol start="2" type="1">
<li>Figuratiboan, korrontearen aurka dabilena.</li>
</ol>
<ul>
<li><em>desigualeko gixona dot berori</em></li>
</ul>
<h2 id="deskantzo">DESKANTZO</h2>
<p>Deskantsatuta egon.</p>
<ul>
<li><em>ai ze deskantzo zapatak kendute!</em></li>
<li><em>sofan tunbeta deskantzo baten oten nai</em></li>
<li><em>deskantzuen on garizen, dxesarritxe Lamerako bankuen</em></li>
</ul>
<h2 id="deskantzozkuek">DESKANTZOZKUEK</h2>
<p>Oso erosoak.</p>
<ul>
<li><em>onek zapatak deskantzozkuek tiez</em></li>
<li><em>erosi duzen sillek desk.tzozkuen antza dakoie</em></li>
<li><em>ori mantie gozue da, deskantzozkue ezango da oien</em></li>
</ul>
<h2 id="deskede">DESKEDE</h2>
<p>Distraitu. Deskuidatu</p>
<p>Ez da arduragabekeria, adia galtzea baizik.</p>
<ul>
<li><em>oneri dxatekuri gatz larreidxe botaten deskide nai</em></li>
<li><em>deskideta beste bide batetik dxun gariez</em></li>
<li><em>ez deskide, ze gauzek ondo ezpadiez ikasten gero aztu eitxen diez</em></li>
</ul>
<p>Gaztelerako <em>descuidar</em> aditzetik hartuta dago baina zentzua ez berdina.</p>
<p><em>descuidar</em> → deskide. Hau <em>deskidatu</em> izan beharko litzateke, baina ez du eman.</p>
<h2 id="deskidue">DESKIDUE</h2>
<ol type="1">
<li>Oharkabetasuna. Despistea.</li>
</ol>
<ul>
<li><em>parkatu, deskiduen dxo zaitxut</em></li>
<li><em>oin be zeuzer apurtu zu, ezta? Bai baie deskiduen ezan da</em></li>
<li><em>ez totso ein gureta, deskiduen baiño</em></li>
</ul>
<ol start="2" type="1">
<li>Badaezpada Beste kasu hau zalantzan jartzea da.</li>
</ol>
<ul>
<li><em>deskiduen, neu ez nauela etorten bada, esan bidxar etorteko</em></li>
<li><em>deskiduen ez balekitzo akaba, beste erropa bat prepara bi dau</em></li>
</ul>
<p>descuido → deskido. Hemen /ui/ → /i/ monoptongatu da.</p>
<h2 id="deskonorta">DESKONORTA</h2>
<p>Kolorea galdu.</p>
<ul>
<li><em>onek erropak deskonortata dauz, zelan garbitxu zuz ba</em></li>
<li><em>ulie be deskonorta dxatzu, pelukie erosi bizu</em></li>
<li><em>mantelak deskonorta, izarak deskonorta, zer da in bi dotena?</em></li>
</ul>
<h2 id="destrozue">DESTROZUE</h2>
<ol type="1">
<li>Balentria.</li>
</ol>
<ul>
<li><em>destrozue eiñ dxau, iñok paiño arraiñ geidxau atrapa</em></li>
<li><em>arraifie atrapa dau arek destrozue</em></li>
</ul>
<ol start="2" type="1">
<li>Kantitate handia. Asko.</li>
</ol>
<ul>
<li><em>piñuen erogoiek destrozue on diez Lameran</em></li>
<li><em>Aritxatxun, medusek, destrozue on diez</em></li>
</ul>
<h2 id="dingilizike">DINGILIZIKE</h2>
<p>Zintzilik.</p>
<ul>
<li><em>dingilizke dakozu erropie, idxen ein bi kozu apur bet</em></li>
<li><em>atetik dingilizke itxi dot jersie</em></li>
<li><em>dingilizke itxitxen bazu forma txarra artungo tzu</em></li>
</ul>
<h2 id="doidxe">DOIDXE</h2>
<p>Inspirazioa. Argitasuna.</p>
<ul>
<li><em>zer pentsa ezien on nai, da alako baten doidxe etor dxast</em></li>
<li><em>eztot kuzan dxuen, baie neuri, doidxe etorritxe, neu dxuen bertar, ta bertan topa</em></li>
<li><em>Jangoikuen doidxe okin zu dxakitxeko zer ein bi zun ela?</em></li>
</ul>
<h2 id="dollidu">DOLLIDU</h2>
<p>Ez damutzea.</p>
<ul>
<li><em>eiñ txuzenak eiñdxe be ez da dollidu</em></li>
<li><em>noiz dollidu de a ezeitxik ba?</em></li>
<li><em>dollidu ein bi garizela? Zer eiñ dxule ta?</em></li>
</ul>
<p>Gaztelaniako <em>doler</em> hitza erabiltzen dugu damu dugula esateko.</p>
<h2 id="doma">DOMA</h2>
<p>Ofenditu. Menperatu.</p>
<ul>
<li><em>domateko berbak esaten txuz orrek</em></li>
<li><em>andidxek esaten ba tsazuz be ezta domaten</em></li>
<li><em>on bia, neuk domako zaitxut</em></li>
<li><em>domata itxi nau beran berbakaz</em></li>
</ul>
<p>Gaztelerazko <em>domar</em> aditzaren zentzua daukate azken bi esaldiok. Formaz berdinak badira ere, esanahia ezberdina daukate.</p>
<h2 id="dungulue">DUNGULUE</h2>
<ol type="1">
<li>Artirinarekin egiten den orea, gero esnea botata. Konparazioan erabiltzen da. Oso normala da Bermeoko hizkeran.</li>
</ol>
<ul>
<li><em>dxan dungulue lodi lodi eitxeko</em></li>
<li><em>au lapikue dungulue lez dau</em> (lapikokoa)</li>
<li><em>erain dunguluri ondiño loditxu barik tau te</em></li>
</ul>
<ol start="2" type="1">
<li>Zentzu figuratiboan: jirak eta birak eman gai bati.</li>
</ol>
<ul>
<li><em>zemat eta dunguluri geidxau eraiñ naste geidxau</em></li>
</ul>
<p>Azkuek, Bermeoko hitza bezala azaltzen du, baita Mundaka eta Txorierrikoa ere.</p>
</body>
</html>
