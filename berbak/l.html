<!DOCTYPE html>
<html>
<head>
  <meta charset="utf-8">
  <meta name="generator" content="pandoc">
  <meta name="viewport" content="width=device-width, initial-scale=1.0, user-scalable=yes">
  <title></title>
  <style type="text/css">code{white-space: pre;}</style>
  <!--[if lt IE 9]>
    <script src="http://html5shim.googlecode.com/svn/trunk/html5.js"></script>
  <![endif]-->
</head>
<body>
<h1 id="l">L</h1>
<h2 id="laguntziño">LAGUNTZIÑO</h2>
<p>Laguntza.</p>
<ul>
<li><em>zure laguntzinuen begire banau, ondo nau</em></li>
<li><em>laguntziñue biar bazu eskatu gero</em></li>
<li><em>orrek eztau emoten laguntziñorik pe</em></li>
<li><em>nori emon laguntziñue? Iñori bez</em></li>
</ul>
<p><em>laguntza</em> hitzari &gt;iño&lt; atzizkta itsatsi zaio.</p>
<p>/laguntza + /iño/ → laguntziño</p>
<h2 id="laixarra">LAIXARRA</h2>
<p>Emakume ederra, bular handien jabea.</p>
<ul>
<li><em>ze laixarra da ori enbrie</em></li>
<li><em>gaztie da baie ondo laixarra da</em></li>
<li><em>muxiken on danik enbrarik laixarrenagaz eiñ dxot dxantzan</em></li>
</ul>
<p>Zuhaitz batekin konparatuz atera da adjektibo hau. <em>lizarra</em> rekin hain zuzen.</p>
<h2 id="lamera">LAMERA</h2>
<p>Parke.</p>
<ul>
<li><em>ikusi zu lamera barridxe?</em></li>
<li><em>lamera txikidxen oten diez arek bankuen dxesarritxe</em></li>
<li><em>lameratxu bet eingo dauie kanposantuen onduen</em></li>
<li><em>baitxe institutuen onduen be beste lamera bat eingo dauie</em></li>
</ul>
<p>Gaur egun <em>Lamera</em> izen propio bat da. Bermeoko Lamera nagusiari deitzen zaiona, baina besteak ere <em>lamerak</em> dira. Badago <em>lamera txiki</em> deritzona ere.</p>
<p>Hitz hau gaztelerako <em>alameda</em> tik sartu da.</p>
<p>/alameda → lameda → lamera/</p>
<h2 id="lamaidxe">LAMAIDXE</h2>
<p>Alua.</p>
<ul>
<li><em>ez busti lamaidxe alabatxu illekukaz zauzenien</em></li>
<li><em>da zelan ongo nai lamaidxe garbitxu barik ba?</em></li>
<li><em>karu dako arek beran lamaidxe</em></li>
<li><em>da zer, ez da ba karu okitxekue norberan lamaidxe?</em></li>
</ul>
<h2 id="lamiñ-e">LAMIÑ / E</h2>
<p>Berba asko egiten duena.</p>
<ul>
<li><em>lamiñe da, beti dau bera berbetan</em></li>
<li><em>gure imie lamiñ utse da, urte bi baiño eztakoz da berbetan daki...</em></li>
<li><em>lamiñe lez dakozu egun santo guztidxen, berba ta berba</em></li>
</ul>
<p><em>Lamia</em> hitzaren bariante bat da. Hiztegiek ez dute jaso hitz hori zentzu horretaz.</p>
<h2 id="lamintxue">LAMINTXUE</h2>
<p><em>Lamia</em> ren. Beharbada tonua apur bat leuntzeko egina.</p>
<ul>
<li><em>lamintxue dozu ta danak engañeten txua beran miñegaz</em></li>
<li><em>lamintxue bada, nigaz eztako zeregiñik</em></li>
<li><em>beran lamintxuen miñegaz aitxe ta ama be enboliketa dakoz</em></li>
</ul>
<h2 id="lanberonak">LANBERONAK</h2>
<p>Gauza asko izan daitezke. Barrabilak (gehienetan). Kontuak. Gezurrak. Eta abar.</p>
<ul>
<li><em>arraiñe ekar dauiela? Lanberonak!</em></li>
<li><em>lanberonak dxoko duz amen, olan baduez gauzek</em></li>
<li><em>lanberonak, zeuriek eta arenak, danak alda batera</em></li>
</ul>
<h2 id="langanikie">LANGANIKIE</h2>
<p>Alua.</p>
<ul>
<li><em>zer eitxen on zara ba? Zera! Zeure langanikie garbitxuten</em></li>
<li><em>zer dakazu! Zeure langanikie, nirie garbitxute dau te</em></li>
<li><em>langanikie usteldute dako orrek, iñok ikutu barik...</em></li>
</ul>
<p>Emakumearen genitalak definitzeko erabiltzen den hitzetariko bat.</p>
<h2 id="lantza">LANTZA</h2>
<p>Bota. Jaurti.</p>
<ul>
<li><em>eskue lantzaten bastazu zeuk atara kontuek</em></li>
<li><em>ori esan tsonien askorie lantza ta burue igiri tso</em></li>
<li><em>arpeire lantza tsazu ardaue? Laster lantzako tsu berak pe zeuzer</em></li>
<li><em>alako baten, okin txuzen sagar guztidxek lantza tsoz</em></li>
</ul>
<p>Gaztelerako <em>lanzar</em> aditzetik zuzenean hartuta dago.</p>
<p>/lanzar → lantza/</p>
<h2 id="lantzadak">LANTZADAK</h2>
<p>Batela olatuen gainean bultzatua izatea. Gaur eguneko surflariak ere horrela deitu beharko liokete taulan olatu gainean joateari.</p>
<ul>
<li><em>bestela ibilltxen garizen Artzan lantzadatan batelien olatuen ganien</em></li>
<li><em>mundekako surfistek pe majo ibilltxen diez lantzadatan</em></li>
<li><em>baitxe Lagan be, ikusten dotez nik imiek lantzadatan barre masie eitxen</em></li>
</ul>
<h2 id="lantzimeñetan">LANTZIMEÑETAN</h2>
<p>Noizbehinka.</p>
<ul>
<li><em>lantzimerietan damutu eiuxen dxast dxuneidxe</em></li>
<li><em>beti ez, baie lantzimeñetan Gernikera dxuten nai erosten</em></li>
<li><em>lantzimeñetan enpanada utse zara</em></li>
</ul>
<p><em>lantzean behin</em> da hitz honen jatorria.</p>
<p>/lantzean bein + etan → lantzien beinetan → lantzimeñetan/</p>
<h2 id="lapurreidxetan">LAPURREIDXETAN</h2>
<p>Lapurretan.</p>
<ul>
<li><em>lapurreidxetan atrapa dauie denda baten</em></li>
<li><em>gaur jentie aurretan dabill, eztaue lez dirorik ba lapurreidxetan</em></li>
<li><em>auntxek be au imie lapurreidxetan dabill, amari diruek ostuten</em></li>
</ul>
<h2 id="lapurreidxetie">LAPURREIDXETIE</h2>
<p>Lapurreta.</p>
<ul>
<li><em>ainbeste lekotan eiñ dxauie lapurreidxetak</em></li>
<li><em>gaur egun lapurreidxetie normala da, leku guztidxetan ostuten dotsue</em></li>
</ul>
<h2 id="lapurti">LAPURTI</h2>
<p>Lapurra.</p>
<ul>
<li><em>ori karnazerue lapurti utse da, begidxe be ostu eitxen dau</em></li>
<li><em>lapurtidxek danak, denderuek, karnazeruek, pintoreruek...</em></li>
</ul>
<h2 id="larguro">LARGURO</h2>
<p>Neurria edo pisua ondo jota.</p>
<ul>
<li><em>larguro bota esnie gero, karu da ta!</em></li>
<li><em>arek Gernikeko gitaniek larguro meiduten txuz telak</em></li>
<li><em>larguro larguro ez, baie bueno, largurotxu emoten dauie bestiek pe</em></li>
</ul>
<h2 id="lardxakiñe">LARDXAKIÑE</h2>
<p>Asko jakina.</p>
<ul>
<li><em>lardxakiñe zarana bakixu; da ez dxast gustaten ori</em></li>
<li><em>ezu eingo zeuk kuzune, lardxakiñe bazara be</em></li>
<li><em>zure lagune lardxakiñ utse da gero</em></li>
<li><em>nik lardxakinek ezin dxotez traga</em></li>
</ul>
<h2 id="larridxe">LARRIDXE</h2>
<p>Nazkantea. Enpagua ematekoa.</p>
<ul>
<li><em>ze larridxe da bera mutille ba, gonbitxoka imitxen zaitxuz</em></li>
<li><em>larridxe, benetako larridxe, Julio Iglesias, baie ze ]arridxe da ba</em></li>
<li><em>ori bakarrik ez, geure kaleko a morroie, uliek enpiketa eruten dauena eztakixu? A bai dala larridxe</em></li>
</ul>
<h2 id="larritxu">LARRITXU</h2>
<p>Nazkatu.</p>
<ul>
<li><em>egidxe da, larritxu larritxute itxitxen zaitxuz beran kantakaz</em></li>
<li><em>ara! Larritxu nau beran txiste berdiekaz, dxunadi ortik</em></li>
</ul>
<h2 id="larrosuboi-e">LARROSUBOI / E</h2>
<p>Sugea.</p>
<ul>
<li><em>metro biko larrosuboie ikusi dot</em></li>
<li><em>amen eztau metro biko larrosuboirik</em></li>
<li><em>larrosuboiek bedar andidxe dauen lekuen oten diez</em></li>
</ul>
<p>Hitz konposatu hau, /larru + suge/ hitzez osatzen da.</p>
<p>/larrusugea → larrusubea → larrosuboie/</p>
<p>Hitz hau gehiago erabiltzen da auzoetan, zeren herri barruan narrasti guztiei <em>suboie</em> deitzen baitzaie.</p>
<h2 id="laskitxu">LASKITXU</h2>
<p>Erdizka egin gauzak. Erdizka, ondo egin barik utzi.</p>
<ul>
<li><em>biarrak laskitxute itxi dotez, da gero akaba biko tez</em></li>
<li><em>au dxatekue zelan itxi zu laskitxute ba?</em></li>
<li><em>beti itxitxen dau orrek okelie laskitxute</em></li>
<li><em>gauien akaba kot au abrigue bidxar dxasteko, erdi laslitxute dau te</em></li>
<li><em>biarrak eitxeko esan, da bertan itxi laskitxute, ondo ein barik</em></li>
</ul>
<p>Azkuek eta Kintanak jaso dute hitz hau, baina ez esanahia, hau ezberdina baita bietan.</p>
<h2 id="legoie">LEGOIE</h2>
<ol type="1">
<li>Gauzak ondo egiten duen gizona. Adimen edo indar handikoa.</li>
</ol>
<ul>
<li><em>txo! Legoie zara txo, eztau zu lakorik, aiñ ariñ ikasi zu konduziten?</em></li>
<li><em>a imie legoie da, eskolan be dana ikasten dau berez</em></li>
<li><em>legoie lako morroie da txo, esko bategaz altza dau kotxie</em></li>
</ul>
<ol start="2" type="1">
<li>Mutil galanta.</li>
</ol>
<ul>
<li><em>ai! zelako mutille da ba, legoie lako mutille</em></li>
<li><em>a bada legoie, ni nai tigrie</em></li>
</ul>
<p>Adjektiboa sortzeko eta konparazioak egiteko piztiarik indartsuenaren izena erabiltzen da.</p>
<h2 id="leixibie">LEIXIBIE</h2>
<p>Bustita. Blai eginda. Bigunduta.</p>
<ul>
<li><em>bota dauen beste eurigaz, leixibie artunde etor gariez</em></li>
<li><em>bestelako leixibie artunde zatozie, non ibilli zarie ba?</em></li>
<li><em>nondik gatozen? Ez zu ikusten biarrien on garana la? Zuk ezu atrapako leixibe andirik etzien onda</em></li>
<li><em>onek arraiñek leixibetute dauz, non okin zuz ba?</em></li>
</ul>
<h2 id="lelau">LELAU</h2>
<p>Lehenengo.</p>
<ul>
<li><em>dirue gure bazu emotie lelau ekau moso bat</em></li>
<li><em>lelau dxun dan korredorie dxeusi eiñ dxe ta azkaningo allega da</em></li>
<li><em>lelau Bilbora nue ta gero Dolostire</em></li>
<li><em>zeuk esan bi zu lelau nok esan tsun</em></li>
<li><em>lelautxuau etorten bazara obeto</em></li>
</ul>
<h2 id="lengunien">LENGUNIEN</h2>
<p>Aurreko egun baten.</p>
<ul>
<li><em>lengunien esan dost bidxar etorko dala</em></li>
<li><em>ikusi zaitxut lengunien, Lameratik pasaten</em></li>
<li><em>lengunien pasa dana dxakin zu?</em></li>
<li><em>zer pasa da lengunien ba?</em></li>
<li><em>lengunien ezetu dotezen mutillekaz on gariez</em></li>
</ul>
<p>Hitz hau /lehengo/ + /egunean/ hitzen konposizioa da, /leengo egunean/&gt; lengogunien → lengunien/</p>
<h2 id="ligorra">LIGORRA</h2>
<p>Lehor. Siku. Pertsonen izaerari ere aplikatua.</p>
<ul>
<li><em>au okelie dau ligor da eziñ dxe dxan</em></li>
<li><em>benetako ligorra da imientzat, eztotsoie itxitxen kalera urteten be</em></li>
<li><em>ez zaitxez ezan aiñ ligorra, ostantzien bakanik geratu bi zu</em></li>
<li><em>ligortute dauz onek ogidxek</em></li>
</ul>
<p>Hitz hau, <em>legor</em> hitzaren bariante bat da, baina zentzuz aldatu egiten da. Azkuek ez du jaso forma hau, baina bai D.A.R.k. Honek ere ez du zentzu berbera, <em>seco</em> eta <em>poco fervoroso</em> zentzuaz baizik.</p>
<h2 id="loditxona">LODITXONA</h2>
<p>Lodikotea, baina emakumea.</p>
<ul>
<li><em>ze lodi dau ezta? Ez pentsa, loditxonie da baie ez orrenbeste</em></li>
<li><em>benetako loditxonie Miren da, beran dieta eta guzti</em></li>
<li><em>aurtengo misek eztau balidxo mise ezateko, apurtxu bet lodi dau, loditxonie da</em></li>
</ul>
<h2 id="loidxartziko">LOIDXARTZIKO</h2>
<p>Itsasontzietan lanean aritzean erabiltzen duten fraka.</p>
<ul>
<li><em>loidxartzikuek itxi dotez etzien da oraiñ frakak loitxuko dotez</em></li>
<li><em>loidxartziko barridxek ein bi dostazu, onek apurtute dauz te</em></li>
<li><em>orrek loidxartzikuek ondo dauz ondiño</em></li>
<li><em>ama! loidxartziko garbidxek imiñi otzaran baporera eruteko</em></li>
</ul>
<p>Hitz honen konposizioa, /loia/ artzekoa/ da.</p>
<p>/loia artzeko → loidxe artziko → loidxartziko/</p>
<p>Izen bihurturik agertzen da.</p>
<h2 id="loidxe">LOIDXE</h2>
<p>Etxabea. Itsasontzien tresneria guztia gordetzen den lekua.</p>
<ul>
<li><em>loidxen sartun bide artie; aurreitxik imin bide arratoien benenue</em></li>
<li><em>loidxeko giltze mutilleri eskatu</em></li>
<li><em>ikusi loidxen badauz bi duzen otzarak</em></li>
<li><em>patroiek esan dau neskatillek dxuteko loidxie garbitxuten</em></li>
</ul>
<p>Azkuek Mundakarako jartzen du hitz hau, baina Bermeon oso normala da hitz hori.</p>
<h2 id="loiorra">LOIORRA</h2>
<p>Arin edo berez zikintzen dena.</p>
<ul>
<li><em>eskatza zuridxe imingo dozule? Eztakixu zuridxe loiorra dala?</em></li>
<li><em>kolore argidxek danak tiez loiorrak</em></li>
<li><em>neuk dakotez fraka batzuk total loiorrak dizenak, da ez tiez argidxek gero</em></li>
</ul>
<h2 id="lokuko">LOKUKO</h2>
<p>Lo laburra. Mandoaren loa deritzona.</p>
<ul>
<li><em>banue oire lokuko bat eitxen</em></li>
<li><em>ara, kantsata nau, baie lokuko bat eitxen badot barridxe lez geratuko nai</em></li>
<li><em>igual da goidxe badator be, ni ez nue lokukue ein barik</em></li>
</ul>
<p>Azkuek jaso du hitz hau, baina zentzua <em>sueño ligero</em> da eta Bermeon denbora laburreko loari dagokio, beraz ordu laurdeneko loa gogorra izan daiteke. Erabilera zabala dauka.</p>
<h2 id="loro-ue">LORO / UE</h2>
<p>Kuxkuxero. Begiluze.</p>
<ul>
<li><em>an dau a lorue, laster dxungo da esaten non egon garizen</em></li>
<li><em>ontxek pe bentanako lorue aur dau, eztau orrek dxakin bako gauzerik</em></li>
<li><em>zu, lorue, zer zauz begire ba?</em></li>
</ul>
<h2 id="losa-ie">LOSA / IE</h2>
<p>Espaloia.</p>
<ul>
<li><em>losien eskiñie dxo ta burue igiri dau</em></li>
<li><em>losa ganera idxen, kotxiek atrapa barik</em></li>
<li><em>losa barridxek imitzen dauz kale guztidxetan</em></li>
<li><em>saka ein tso ta losa ganera dxeusi de, konorte barik</em></li>
<li><em>losatik ez urten ezetarako be</em></li>
</ul>
<h2 id="losumustuen">LOSUMUSTUEN</h2>
<p>Erdi lo.</p>
<ul>
<li><em>losumustuen dxun nai kumunera ta ormie dxo dot</em></li>
<li><em>goixetik dxo dost erlojuek, da kalera be losumustuen urten dot</em></li>
<li><em>losumustuen banau be, eztot entzuten ezer</em></li>
<li><em>plaidxen be lo eitxen dauie arek, da gero losumustuen dxuten diez uretara, ganien dakoien enpanadie kentziko</em></li>
</ul>
<h2 id="lotsa">LOTSA</h2>
<p>Errespetua.</p>
<ul>
<li><em>zelako lotsie da emoten tsuena zuei amak eta aitzek</em></li>
<li><em>lotsa bako bat da, edukaziño bakue, eztaki non zer ein bidauen be</em></li>
<li><em>eskolan ze lotsa emoten tsoien eztai nik</em></li>
<li><em>lotsa galduiko imiek, edozelan kontestaten amari!</em></li>
</ul>
<p>Azkuek ez du jaso definizio honetaz, baina bai D.A.R.k <em>lotsa</em> hitzaren VII. definizioan, Bermeori dagokiola esanez.</p>
<h2 id="lotu">LOTU</h2>
<p>Gelditu. Geratu.</p>
<ul>
<li><em>txoridxe arbolien errama baten lotu da</em></li>
<li><em>ez lotu or, dxun ein bi du te</em></li>
<li><em>badaitx, ara bazuez bertan lotuko zarana</em></li>
<li><em>iñon lotu barik dxuen etzera</em></li>
<li><em>kotxie ezta lotzien Bilborarte</em></li>
</ul>
<p>Azkuek jaso du hitz hau, erabilera murritzaz bada ere, baina ez du Bermeo aipatzen, bai, ostera, Mundaka eta Gernika. Bermeon, ordea, <em>geratu</em> edo <em>gelditu</em> erabiltzen badira ere, horien ordez <em>lotu</em> erabiltzea da normalena.</p>
<h2 id="lumetxa">LUMETXA</h2>
<p>Normalean arropetan geratzen diren ileak.</p>
<ul>
<li><em>lumetxaz beterik dakot berau jersie, eztaitx noren onduen egon naien</em></li>
<li><em>lumetxak kentzieko eztau ezer ba</em></li>
<li><em>nik okiñ dxot aulako zepillo garratz bat lumetxak kentzieko balidxo zan dauena</em></li>
</ul>
<h2 id="luzidu">LUZIDU</h2>
<p>Behar bezain besterako eman.</p>
<ul>
<li><em>ainbeste diro paga ta luzidu be ez okeliek</em></li>
<li><em>diro pillo bat pagaiko eraztunek luzidu be eztau eitxen</em></li>
<li><em>aitxen partilliek luzidu bez, auri da pasaten dana</em></li>
<li><em>gauze gitxi erositxe be asko luziten dau</em></li>
</ul>
<p>Gaztelerako <em>lucir</em> aditzetik hartua da eta aditz funtzioa betetzen du, zentzua berdina ez bada ere.</p>
<p>/lucir → luzir/ + /du/ → luzidu/</p>
<h2 id="luzimento-ue">LUZIMENTO / UE</h2>
<p>Aurrekoa, baina oraingoan izen funtzioan agertzen da.</p>
<ul>
<li><em>onek diruek eztako luzimento andirik</em></li>
<li><em>orrek zapatak luzimento andikuek tiez</em></li>
<li><em>luzimentoko belarrikuek erosi arren, eztotez imitxen</em></li>
</ul>
<p>/lucir → luzir/ + /miento/ (gaztelerako atzizkia) → luzimento/ eman du.</p>
<h2 id="luzien">LUZIEN</h2>
<p>Ur azpitik igerian.</p>
<ul>
<li><em>nik, luzien Izarorarte uger</em></li>
<li><em>txo, afronto, zuk luzien ronpiolaserarte bez</em></li>
<li><em>konkurso bat eingu zeiñek obien luzien</em></li>
</ul>
</body>
</html>
