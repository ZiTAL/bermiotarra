<!DOCTYPE html>
<html>
<head>
  <meta charset="utf-8">
  <meta name="generator" content="pandoc">
  <meta name="viewport" content="width=device-width, initial-scale=1.0, user-scalable=yes">
  <title></title>
  <style type="text/css">code{white-space: pre;}</style>
  <!--[if lt IE 9]>
    <script src="http://html5shim.googlecode.com/svn/trunk/html5.js"></script>
  <![endif]-->
</head>
<body>
<h1 id="k">K</h1>
<h2 id="kadera">KADERA</h2>
<p>Hemen, mokorra, izterra, berna eta oina, dena batera hartuta izango da.</p>
<ul>
<li><em>kaderak altza azpidxen zer dauen ikusteko</em></li>
<li><em>Demikure dxun gariez da kadera azpidxetako miñe dakot</em></li>
<li><em>kadera atziek ikusi zelan dakotezen, zuri edo baltz?</em></li>
<li><em>kaderatatik agarra tsoie ta kalera atara dauie</em></li>
<li><em>kadera ganera dxeusi dxast arridxe</em></li>
</ul>
<p>Azkuek ere jaso du, baina honek, <em>extremidad inferior</em> dio. Kintanak, <em>pierna</em> jartzen du.</p>
<h2 id="kaela">KAELA</h2>
<p>Ogi zati handia.</p>
<ul>
<li><em>nora zuez zu ogi kaela artun de ba?</em></li>
<li><em>ogi kaela eskuen artun ezkero, dxatekue, lo bertan</em></li>
<li><em>okiñ dxun gosiegaz ogi kael bana artun de gaztaiegaz, bera dxan da etzera</em></li>
</ul>
<h2 id="kaidie">KAIDIE</h2>
<p>Joera.</p>
<ul>
<li><em>auna mandarantz dako kaidie</em></li>
<li><em>beraiñe dako kaidie, beti dau beragaz</em></li>
<li><em>beti egoten da nonorantz kaidie</em></li>
</ul>
<h2 id="kaigane">KAIGANE</h2>
<p>Goialdea.</p>
<ul>
<li><em>zer eitxen zu or kaiganen parata ba?</em></li>
<li><em>an dakozu a kaiganen, errebatiue ikusten</em></li>
<li><em>e? kaiganen zauz ba, balkoitxik obeto ikusten diez ela?</em></li>
<li><em>bestela zauzie kaiganen madalenie ikusten</em></li>
</ul>
<p>Hitz konposatu honek erabilera zabalagora jo du:</p>
<p>/kai/ + /gane → kaigane/</p>
<h2 id="kaiñe">KAIÑE</h2>
<p>Itsasertzean edo itsasadarretik irteten duen behe-lainoa. Kalima.</p>
<ul>
<li><em>Izaro be tapata dau kaiñegaz</em></li>
<li><em>zarratu dau gaur kañe, ez da ongo errekie ikusterik</em></li>
<li><em>Gerniketik berantz dator kaiñe</em></li>
<li><em>ori kaiñe laster kenduko da ta eguzkidxe okingu plaidxen</em></li>
</ul>
<h2 id="kaixe">KAIXE</h2>
<p>Arduratu.</p>
<ul>
<li><em>zure aiztie barriz ezta kaixeten bape, neure pentsure itxitxen dau dana</em></li>
<li><em>geidxau kaixe balekizara, beste txori batek kantako lekitzu</em></li>
<li><em>asko kaixe da nire gixona, gauzek aurrera atarateko</em></li>
<li><em>kaixetute nau neu be, ia zeuzer eitxen badun</em></li>
</ul>
<h2 id="kaka">KAKA</h2>
<p>Mozkorra.</p>
<ul>
<li><em>amabost egunien dako kaka ganetik kendu barik</em></li>
<li><em>kaka dakozu zuk alabatxi, mozkorrik zauz de</em></li>
<li><em>klaro dakona kaka, orduri be eztotso beitu ela?</em></li>
<li><em>atrapako doten kakagaz, aste guztidxen enau ikusiko etzien</em></li>
</ul>
<h2 id="kakabelena">KAKABELENA</h2>
<p>Marea behean dagoenean agertzen den lokatz beltza.</p>
<ul>
<li><em>aixarrak atrapaten nuen kakabelenatara</em></li>
<li><em>portuko kakabelenatara dxeusitxe etor dxast semie, Afrikako baltza baiño baltzau</em></li>
<li><em>asmaten dozue kakabelenako atsa?</em></li>
<li><em>onek imiek kakabelenie lako kaka eitxen dost</em></li>
</ul>
<p>Azken esaldi honetan <em>kaka</em> hitza errepikatuta agertzen da.</p>
<h2 id="kakabiarrak">KAKABIARRAK</h2>
<p>Lan edo behar zikin guztiak.</p>
<ul>
<li><em>kakabiar guztidxek ein biar, eztauela gure be</em></li>
<li><em>zuk ein zeuk gure zune, kakabiarrak eitxeko neu nau</em></li>
<li><em>kakabiarrak itxi txuz arek eztaitx nok eitxeko</em></li>
</ul>
<h2 id="kakadxale">KAKADXALE</h2>
<p>Pertsona zekena, dirua gastatzea gustatzen ez zaion pertsona.</p>
<ul>
<li><em>kakadxaliaue da, edozer dxanda bizi diez dirue ez gastatitxik</em></li>
<li><em>neure alabien koñatie be kakadxale utse da, beti betiko erropakaz dabill</em></li>
<li><em>kakadxalie da, baie beste leko batetik dxuten dxatzoz diruek</em></li>
</ul>
<p>Adjetibo honen konposizio gaiak izen bat eta adjektibo bat izanda ere, gero adjektibo bat besterik ez du eman.</p>
<h2 id="kakalarridxe">KAKALARRIDXE</h2>
<p>Dena arin egitea nahi duena.</p>
<ul>
<li><em>kakalarridxe zara baie, ikasko zu trankillaue ezaten</em></li>
<li><em>kakalarridxe lez ibill dxe, da gero be eiñ dxau etxeplastue</em></li>
<li><em>eztost itxi baketan pulserie erosi arte, kakalarridxe da ta</em></li>
<li><em>ba kakalarridxe lez nabill, eztakotelakon denporarik alperrik galtzieko</em></li>
</ul>
<h2 id="kakamoltzo">KAKAMOLTZO</h2>
<p><em>Kakalarridxe</em> n alderantzizkoa eman digu. Pertsona trankila.</p>
<ul>
<li><em>ezta egon ba, kakamoltzue lez bertan , neu dxun arte?</em></li>
<li><em>ori dona kakamoltzue ezatie, desdeluego, ez zu merezidu dirorik emotie</em></li>
<li><em>bestelako kakamoltzuek zauzie or, dxaten noiz emongo</em></li>
<li><em>zer, kakamoltzo, zer erosi zu ba?</em></li>
</ul>
<h2 id="kakalekue">KAKALEKUE</h2>
<p>Itsasontzietan komuna bezala funtzionatzen duen leku bat. Hala ere <em>irola</em> hitza jarrita agertzen da Dena den, herrira pasatu dena lehenengoa da eta esanahi berdina emango diogu komunari, nahiz eta askotan peioratiboa izan.</p>
<ul>
<li><em>kakalekue pintxe bidela esan dau patroiek</em></li>
<li><em>gure kakalekue baino politxaurik munduen bez</em></li>
<li><em>kakalekuen sartunde emoten txuz orduek leiduten</em></li>
</ul>
<h2 id="kakanarrue">KAKANARRUE</h2>
<p>Pertsona edo gauza txikia, eskasa, gutxi garatua.</p>
<ul>
<li><em>kakanarruen besteko sagarrak erosistazuz alabatxu</em></li>
<li><em>a motorra! Kakanarruen bestekue badan, nora dxungo da ba</em></li>
<li><em>zer eingostazu zuk niri, kakanarru orrek?</em></li>
<li><em>areri kakanarrueri be etzazu eitxen geidxau?</em></li>
</ul>
<h2 id="kakatroskue">KAKATROSKUE</h2>
<p>Pertsona edo gauza dorpea, zabarra.</p>
<ul>
<li><em>kakatroskue lako zapatak erosi zuz</em></li>
<li><em>zeu zara zu kakatroskue ezer be ez dxatzu gelditxuten ondo ta</em></li>
<li><em>onek kakatroskuek tiez da ekarri belarriko fiñauek</em></li>
<li><em>ezta dxuen kalera... belarridxetan kakatrosko bi imiñitxe</em></li>
</ul>
<h2 id="kakota">KAKOTA</h2>
<p>Mozkorra.</p>
<ul>
<li><em>okiñ dxauen kakotagaz bienganetik altza be ezta eiñ</em></li>
<li><em>kakota atrapaten kanpeoiek gariez</em></li>
<li><em>kakota kakotan ganien atrapa dotez</em></li>
</ul>
<h2 id="kalamatrika">KALAMATRIKA</h2>
<p>Eztabaida. Iskanbila.</p>
<ul>
<li><em>beti nabil beragaz kalamatriken, eztost eitsen kasurik eta</em></li>
<li><em>isillik on, eztot gure kalamatrikerik eta</em></li>
<li><em>auntxe be kalamatriken dabiltzez neure goikuek</em></li>
<li><em>ori beti due kalamatrikien bille</em></li>
</ul>
<p>Azkuek jaso du bere hiztegian, baina zentzua el <em>clamor en la conversación</em> eta <em>griterio</em> da. Kintanak, ostera, <em>sabiduria maliciosa</em> dela dio. Beraz, esanahi ezberdina.</p>
<h2 id="kalba">KALBA</h2>
<p>Piper egin. Eskolara joan barik kalean geratzea. Analogiaz, beste leku batera ez joatea kalba izaten da.</p>
<ul>
<li><em>meisuek esan dau gure imiek kalba ein dxauiela aste guztidxen</em></li>
<li><em>kalba eiñ dxauie sagarretan dxuteko, da gero aldianuek atrapa</em></li>
<li><em>txo kalba ein zu, ez zara etorri txokora</em></li>
<li><em>kalba ein zu plaidxera, zer ba, tertzinak etor dxatzuz ela?</em></li>
</ul>
<p>Azkuek, hitz honen definizioa <em>juego de bolos</em> dela dio. Baliteke hortik sartzea, umeek eskolara joateari uzten diotelako kalean jolasteko. Baina zalantzazkoa denez, zalanetan jarri behar.</p>
<h2 id="kalbistero-a">KALBISTERO / A</h2>
<p><em>Kalba</em> egiten duena.</p>
<ul>
<li><em>ia zelan portaten zaran e? Eztot gure kalbisterarik eta</em></li>
<li><em>seme kalbisterue dakot alabatxu, eskola batera be ez ei da dxuten esan dost profesoriek</em></li>
<li><em>kalbistera! Non on zara ba dxostera etor barik?</em></li>
</ul>
<p>Beste hitz batzuekin gertatu den bezala, bi hitz hauek ere erdaraz berba egiten denean ere entzuten dira:</p>
<ul>
<li><em>has hecho kalba, eres una kalbistera</em></li>
</ul>
<h2 id="kalinpan">KALINPAN</h2>
<p>Egunaren ordu guztietan kalean egotea.</p>
<ul>
<li><em>egun santo guztidxen dabill kalinpan</em></li>
<li><em>da kalinpan ibillitxe zelan estudidxeko dau ba?</em></li>
<li><em>goixien kalinpan ibilli bazara oiñ etzeko biarrak ein bizuz</em></li>
<li><em>udien danok ibilltxen gara kalinpan</em></li>
</ul>
<h2 id="kalinpanero-a">KALINPANERO / A</h2>
<p>Kalean orduak ematen dituena. Gizonezkoa zein andrazkoa.</p>
<ul>
<li><em>au imie kalinpanero utse da</em></li>
<li><em>kalinpanerie lez dabill, da eztau eingo ezer eskolan</em></li>
<li><em>kalinpanerak eta kalinpaneruek asko dauz gaur egunien</em></li>
</ul>
<p>Hitz hau gaztelerara ere pasatu da, askotan <em>eres una kalinpanera</em> ere entzuten baita.</p>
<h2 id="kalinpaneratu">KALINPANERATU</h2>
<p>Kalean ibiltzen obitu dena.</p>
<ul>
<li><em>gure Amaia len ezta ezan olakue baie oiñ kalinpaneratu eiñ dxe</em></li>
<li><em>zu bakixu kalinpaneratute zauzena?</em></li>
<li><em>onetan egunetan kalinpaneratute nabill</em></li>
</ul>
<h2 id="kalmune">KALMUNE</h2>
<p>Bare unea. Zentzu guztietan erabilia.</p>
<ul>
<li><em>auntxe dxungo gariez, kalmunie dauen artien, euridxek ez atrapateko</em></li>
<li><em>aldarridxek gogorrak ezan diez, baie kalmunie eiñ dxenien normal on gariez berbetan</em></li>
<li><em>kalmune baten itxosora urten dauie</em></li>
<li><em>doloriegaz eziñ dxot eiñ biarrik pe, da kalmuniek okitxen dotezenien eitxen dot eitzeko dakotena</em></li>
</ul>
<p>Beste askotan legez, itsasoko berba bat beste estraktu batzuetara zabaldu da.</p>
<h2 id="kamademoillie">KAMADEMOILLIE</h2>
<p>Antzina, koltxoiaren azpikoa deitzen zitzaion gaur egun <em>somier</em> deitzen zitzaionari.</p>
<ul>
<li><em>kamademoille zarrak bota da barridxek eroxi bi dotez</em></li>
<li><em>kamademoille gogorra erosi gero, obiauek tiez da</em></li>
<li><em>ba niri geidxau gustaten dxastez kamademoille biguntxuek</em></li>
</ul>
<h2 id="kankamo">KANKAMO</h2>
<p>Burmuina, burua (figuratiboan).</p>
<ul>
<li><em>kankamuek pe atrapa eitxen dostez kotxe barridxe erosteko esaten</em></li>
<li><em>ez artun iñori kankamorik, eztotsut eingo zeuk diñozune ta</em></li>
<li><em>buruko kankamuetararte nau eurokaz gauzekaz</em></li>
<li><em>kankamuek galdute dabill aspaldidxon</em></li>
</ul>
<p>Hitz hau, ontzietan txikotak amarratzeko kabilen gaztelerako <em>encamo</em> izenetik dator. Gero, zentzu figuratuan beste esanahi hori hartu du.</p>
<h2 id="kankankan">KANKANKAN</h2>
<p><em>Karkarkar</em> Bermiotarrez.</p>
<ul>
<li><em>Ze txiste ona konta doskun Txilibristok! Kankankan!</em></li>
<li><em>Zelako zartadie hartun zauen ba! Pentsa utsegaz txisek pe urten! Kankankan!</em></li>
<li><em>Atzorik txise daidxola nau beronegaz txistiegaz! Kankankan!</em></li>
</ul>
<h2 id="kankañado">KANKAÑADO</h2>
<p>Azaleko nafarreria gaixoak aurpegian utzitako zuloak dauzkanari esaten zaio, gizona zein emakumea izan. Gauzei ere aplikatzen zaie.</p>
<ul>
<li><em>kankañaduen arpidxe dako</em></li>
<li><em>Sofia kankañadien alabiegaz ezkondu de</em></li>
<li><em>sagar kankañaduek tiez onek</em></li>
<li><em>a mutille gustaten dxatzu! Beran kankañaduen arpidxegaz!</em></li>
</ul>
<h2 id="kankilloi">KANKILLOI</h2>
<p>Bonbiltzar.</p>
<ul>
<li><em>kankilloi bat ein dxot pintxe pantalla moduen imitxeko</em></li>
<li><em>kankilloiek politxek ezaten diez adornorako</em></li>
<li><em>kankilloien ekar bide ardaue aste guztireko</em></li>
<li><em>kankilloiegaz dxo dau buruen</em></li>
</ul>
<p>Azkuek ez du jaso hitz hau, baina bai <em>kankil</em> forma. Baliteke hau izatea bestearen oinarria. D.A.R.k bai jaso duela Bermeokoa dela azalduz.</p>
<p>/kankil/ + /oi/ atzizkia → kankilloi/</p>
<h2 id="kankinkabara">KANKINKABARA</h2>
<p>Edozelan. Inklinatuta. Okertuta. Txarto jarrita.</p>
<ul>
<li><em>agiñek takoz kankinkabara, nora gure</em></li>
<li><em>ori kuadrue kankinkabara eskei zu</em></li>
<li><em>bertan frontoien, sille guztidxek kankinkabara on diez</em></li>
<li><em>zelan iñ txuz botoiek ba, kankinkabara?</em></li>
</ul>
<p>Umeen antzinako jolas baten izena hartu du. Ormara begira <em>kan-kin-karaba</em> esaten zen. Nondik pasatu den hizkera arruntera inork ez daki.</p>
<h2 id="kantsaziño">KANTSAZIÑO</h2>
<p>Nekadura. Ahuldura.</p>
<ul>
<li><em>ai zelako kantsaziñue dakot ba, da ori ezer ein barik</em></li>
<li><em>kantsaziñue kentzieko bikarbonatue da ona</em></li>
<li><em>kantsaziñue andidxe bakozu oien sartun</em></li>
</ul>
<h2 id="kañada">KAÑADA</h2>
<p>Berna-hezur. Tibia.</p>
<ul>
<li><em>emon dosten zartazuegaz kañadie apurtu dost</em></li>
<li><em>kañadie dakot baltzitxute</em></li>
<li><em>kañadan artun dau golpie da geldik on bidau illebetien</em></li>
</ul>
<p>D.A.R.n bakarrik dator eta T. Etxebarriaren Lex. aipatzen du.</p>
<h2 id="kapan">KAPAN</h2>
<p>Denboraleari aurre egiten, geldi itsasoan. Konparazioan herrian denbora txarra dagoenean edo gauzak txarto doazenean.</p>
<ul>
<li><em>lau egun eiñ dxuz kapan, da idxe ondora dxun gariez</em></li>
<li><em>kapan badauz eztau arraiñik</em></li>
<li><em>geu be amen gauz kapan datorrenari arpidxe emoten</em></li>
</ul>
<p>Maileguzko berba bat hartzen dugunean askotan egiten den bezala sustraia bakarrik hartu da.</p>
<h2 id="kapaue">KAPAUE</h2>
<p>Lainotua.</p>
<ul>
<li><em>egualdi kapaue badau ezkara dxungo plaidxera</em></li>
<li><em>gau kapaue dauelez eztiez ikusiko estrellek</em></li>
<li><em>goi kapaue on da be, eguzkidxek dxo eitxen dau gero</em></li>
</ul>
<p>Gaztelerako <em>encapotado</em> hitzetik sortua da.</p>
<p>/encapotado → kapotado → kapotaue → kapaue/</p>
<h2 id="kapona">KAPONA</h2>
<p>Emakume antzua.</p>
<ul>
<li><em>arek kapona txarridxek niri esateko lotsabako imiek dakotezela!</em></li>
<li><em>ezta ezkondu, dxakiñ dxauelako kaponie dala</em></li>
<li><em>ba zure nebien koñatuegaz ezkondu dana be kaponie da</em></li>
</ul>
<p>Gaztelerako <em>capon</em> = <em>pollo castrado</em> hitzetik dator; baina hitz hori emakumezkoentzat desegokia denez &gt;a&lt; bat sartu zaio femeninoa egiteko.</p>
<h2 id="karinkara">KARINKARA</h2>
<p>Aurrez aurre.</p>
<ul>
<li><em>zure ama ta ni karinkara bixi gariez</em></li>
<li><em>karinkara ikusi dotenien odolak pe berotu eiñ dxastez</em></li>
<li><em>karinkara topaten dotenien esango tsatez nik areri lau berba</em></li>
</ul>
<h2 id="karnada">KARNADA</h2>
<p>Karnata sexuala.</p>
<ul>
<li><em>karnadie etsonien emoten degolluek ezaten diez aren artien</em></li>
<li><em>eztotsu emoten andriek karnadarik ela?</em></li>
<li><em>aur due ori karnada freskue bille neskatill gaztieñe</em></li>
</ul>
<h2 id="karrajo">KARRAJO</h2>
<p>Etxeko ibilgua.</p>
<ul>
<li><em>gure etziek karrajo luzie dako</em></li>
<li><em>ba niri karrajo bako etzie gustaten dxast</em></li>
<li><em>karrajorako alfonbra barridxe erosi dozule?</em></li>
</ul>
<h2 id="karrerie">KARRERIE</h2>
<p>Solasgaia.</p>
<ul>
<li><em>ara, auntxek okin dxu zeure karrerie, ia nondik zabiltzezen</em></li>
<li><em>egun guztidxetan okitxen dau beran nobidxuen karrerie</em></li>
<li><em>guk eztu ataraten politikien karrerarik ez asarraruteko</em></li>
</ul>
<p>Ez dago argi nondik sar zitekeen gaztelerako hitz hori eta gainera zentzu horrekin.</p>
<h2 id="karrie">KARRIE</h2>
<ol type="1">
<li>Jausi. Behera etorri.</li>
</ol>
<ul>
<li><em>atzo esan dau telebisiñuek erri txikitxu bateko elixie karrie dala</em></li>
<li><em>orregaz pixugaz nora zuez ba, karrie ein bi zu te</em></li>
<li>*udxolakaz kasinue karrie da beiek amore emonda</li>
</ul>
<ol start="2" type="1">
<li>Igaro. Formaz aurrekoa bera dugu, baina ez zentzua.</li>
</ol>
<ul>
<li><em>karrie dauie etzeko traste guztidxek</em></li>
<li><em>sagarrak karrieten ibilli diez</em></li>
<li><em>ezpadakozue zer ein, karrie aunek zakuek</em></li>
</ul>
<p>Gazteleraz <em>acarrear</em> izango da.</p>
<h2 id="karridxue">KARRIDXUE</h2>
<p>Igarotzea.</p>
<ul>
<li><em>karridxue, karridxue ezan da arena, patata zakuek etzera eruten</em></li>
<li><em>arraiñ guztidxen karridxue ordubetien ein dxu</em></li>
</ul>
<p>Gaztelerako <em>acarreo</em>.</p>
<h2 id="kartapartillek">KARTAPARTILLEK</h2>
<p>Kontuak konpondu; zentzu guztietan.</p>
<ul>
<li><em>zer, eiñ dxauie kartapartillek ela?</em></li>
<li><em>bai, arek eiñ dxauie, baie zuk eta nik pe kartapartillek ein biduz</em></li>
<li><em>zemat eta ariñau eiñ kartapartillek, obeto</em></li>
<li><em>kartapartillek eiñ dxuz, baie ondiño eztogu konpondu dana</em></li>
</ul>
<p>Hitz honek ez du zentzu handirik formari begiratu ezkero, baina hor dago eta badirudi, <em>cuentas de partija</em> hitz multzotik sartu dela. <em>Partille</em> arrainontzietan egiten den diru banaketa da. Eta banaketa hori mahai baten inguruan egiten zenez, mahai gaineko kartak edo <em>karta-partillek</em> hori izan liteke.</p>
<h2 id="kaskante">KASKANTE</h2>
<p>Alditsua. Koskatia.</p>
<ul>
<li><em>orregaz ez ein berbarik kaskantien gauzek esango dotsuz de</em></li>
<li><em>zelako kaskantie zara ba, arin kanbidxe zu berbie</em></li>
<li><em>kaskante utse da, ontxe dau ondo, da beste bueltan kasurik pe ez</em></li>
</ul>
<h2 id="kaskarratoie">KASKARRATOIE</h2>
<p>Haitzetan aurki daitekeen karramarro txiki uletsua.</p>
<ul>
<li><em>ama, kaskarratoien ama dakot atrapata</em></li>
<li><em>kaskarratoi gitxi topaten dice oiñ atzetan</em></li>
<li><em>ama! Kaskarratoie tangarruen barruen!</em></li>
</ul>
<h2 id="kaskie">KASKIE</h2>
<p>Burutik egin, erdi edo osorik.</p>
<ul>
<li><em>kaskie eiñ dxela, da aurregaz atxakidxegaz, diro guztidxek kendu tsoie</em></li>
<li><em>zelan kaskie da ba, ointxerarte ondo egon da ta</em></li>
</ul>
<h2 id="kaskieta">KASKIETA</h2>
<p><em>Kaskie</em> ren adberbiozko forma da.</p>
<ul>
<li><em>isilik on e? Kaskieten asitxe nau ta ez dakot burue orretarako</em></li>
<li><em>zeuk pe ez imiñi kaskieta zauzenaren atxakirik</em></li>
</ul>
<h2 id="kaskotie">KASKOTIE</h2>
<p>Atunaren buruaren atzealdea. Konparazioan edozein pertsonaren burua.</p>
<ul>
<li><em>nire gixonak kaskotie atrapa dost beragaz dxuteko partidora</em></li>
<li><em>nik eztot biar kaskotie atrapatirik gixonagaz edonora dxuteko</em></li>
</ul>
<h2 id="kataplasmie">KATAPLASMIE</h2>
<p>Pertsona gogaikarria. Lapa.</p>
<ul>
<li><em>geu alegiñek eitxen andik dxuteko da bera kataplasmie bertan, mobidu barik</em></li>
<li><em>zelako kataplasmie zara ba</em></li>
<li><em>orkestie be kataplasmie ezan da ta gu abrosidute</em></li>
</ul>
<p>Gazteleraz ere horrela esaten zaio pertsona lapa bati.</p>
<h2 id="kebra">KEBRA</h2>
<p>Erabat nekatuta. Ahulduta.</p>
<ul>
<li><em>San Juanetik kebra-kebrata etor nai</em></li>
<li><em>eindxun beste biarregaz, kebrata geratu gariez</em></li>
<li><em>onek boltsiek kebra eitxen nau</em></li>
</ul>
<h2 id="keo">KEO</h2>
<p>Nekatuta, lanerako adore gabe, zentzu figuratuan, noski.</p>
<ul>
<li><em>atzo eiñ dxun juergiegaz keo eiñdxe nau</em></li>
<li><em>onek beruek keo eiñdxe itxitxen zaitxuz</em></li>
<li><em>esan dotsozen berbakaz bakarrik, keo itxi dau</em></li>
<li><em>lelangoko ostidxegaz itxi dau keo</em></li>
</ul>
<p>Ingelesezko <em>knock-out</em> etik dator.</p>
<h2 id="kikada">KIKADA</h2>
<p>Begirada bota.</p>
<ul>
<li><em>Lameratik dxun naienien kikada da bat ein dxot Izaron</em></li>
<li><em>bota kikada bat elixen mezie asi badan ikusteko</em></li>
<li><em>aurtik bentanatik ein kikadie ia euridxe badan</em></li>
</ul>
<h2 id="kikille">KIKILLE</h2>
<p>Zakila.</p>
<ul>
<li><em>kikille dakot gogortute ezer ein barik</em></li>
<li><em>zure kikille eztabil ondo antza, hainbeste denporan ezer ein barik</em></li>
<li><em>aur dabiltzuz orrek euren kikille saltzien, lotsatu be eztiez eitxen</em></li>
<li><em>berari agure zantarrari asgurek ein biar kikillen</em></li>
</ul>
<h2 id="kikildxu">KIKILDXU</h2>
<p>Koldartu.</p>
<ul>
<li><em>kikildxu ein zara alabatxi, zek agarra tsu ba?</em></li>
<li><em>ostidxek emongo dotsozela esan tsonien kikildxu eiñ dxe</em></li>
</ul>
<h2 id="kikimera-kikumera">KIKIMERA / KIKUMERA</h2>
<p>Must egin uretan.</p>
<ul>
<li><em>bigarren kikimeran dxo atxie da paralitiko geratu da</em></li>
<li><em>kikumerak eitxie asko gustaten dxasku baie, atentziñugaz ibillitxe</em></li>
</ul>
<h2 id="kiku">KIKU</h2>
<p>Begirada bota. Aurretik ikusi dugu <em>kikada</em> hitza, ba hau haren sinonimo bat izan daiteke.</p>
<ul>
<li><em>portutik kiku bet eiñ dxot nire nobidxue etor badan dxakitxeko</em></li>
<li><em>etor da zure ama, baie kiku eiñdxe dxun da</em></li>
<li><em>esan dau kiku eitxen bakarrik etor dala</em></li>
</ul>
<h2 id="kikuke">KIKUKE</h2>
<p>Kirik egiten. Zelatan.</p>
<ul>
<li><em>beti dabil kikuke, zer ikusiko</em></li>
<li><em>Miren balkoitxik on da kikuke ia zer pasaten kalien ikusten</em></li>
<li><em>sartun barrure kikuke on barik or atien</em></li>
</ul>
<h2 id="kinito">KINITO</h2>
<p>Ardo gozoa.</p>
<ul>
<li><em>zuri asko gustaten dxatzu kinito gero</em></li>
<li><em>imien egune ezan da, ta pastelak eta kinito ekar dosku</em></li>
<li><em>emon kinito edaten, da gero mozkor mozkorrik etzera</em></li>
</ul>
<p><em>Quina</em> edariaren izena hartu dute ardo gozo guztiek, apur bat aldatuta, noski. Kasu honetan diminutiboan hartu da.</p>
<h2 id="kinkilleidxe">KINKILLEIDXE</h2>
<p>Kinkila. Purtzileria. Zentzu despektiboan, zirtzileria.</p>
<ul>
<li><em>zer da ganien daruzuna ba, kinkilleidxe daruzu te</em></li>
<li><em>zer ez lekidau imingo arek, dendako kinkilleidxe osue</em></li>
<li><em>kasinora dxuteko kinkilleidxe erosi dau, gutxi dako lez</em></li>
</ul>
<p>Normala da kinkila dendetan saltzen diren gauzen artean zirtzileria izaten denez, honi <em>kinkilleidxe</em> deitzea.</p>
<h2 id="kiñe">KIÑE</h2>
<p>Zirikatu. Zentzu guztietan.</p>
<ul>
<li><em>biar bat eitxeko beti ibilli bi zara kiñeten</em></li>
<li><em>kiñeta be arek eztau eitxen berak gure dauena baiño</em></li>
<li><em>gure alboko andrie beti dabilst kiñeten, gaur be esan dost aulako bat</em></li>
</ul>
<h2 id="kiñada">KIÑADA</h2>
<p>Keinua.</p>
<ul>
<li><em>enai konturatu lelangotan da berak eiñ dxostenien kiñadie aurduen dxeusi nai kontuen</em></li>
<li><em>bera neuri kiñadaka, da ni santainfanzian</em></li>
<li><em>orren kiñadiek zeuzer gure dau esan, kuidadue gero</em></li>
</ul>
<h2 id="kirikillo">KIRIKILLO</h2>
<p>Ile kizkurra.</p>
<ul>
<li><em>kirikillo luze luziek takoz nire muñekiek</em></li>
<li><em>beran kirikilluekaz begirik pe ez dxatzo ikusten</em></li>
</ul>
<h2 id="kirikina">KIRIKINA</h2>
<p>Ardo gozoa. Aurretik ikusi dugun <em>kinito</em> hitzaren parekoa dugu eta jatorria ere berdina.</p>
<ul>
<li><em>kirikina ta guzti zelebra du kursuen akabakene</em></li>
<li><em>kirikina baiño gurau dot txanpana</em></li>
<li><em>ime guztidxei gustaten dxatzoie kirikina</em></li>
</ul>
<h2 id="kirrikilluek">KIRRIKILLUEK</h2>
<p>Barrokismoak.</p>
<ul>
<li><em>orrek armaidxuek kirrikillo lar dakoz</em></li>
<li><em>eske, kirrikillo asko dakoien gauzek gero txarto garbiten diez</em></li>
<li><em>aunek erropiek be kirrikillo larreidxe dako</em></li>
</ul>
<h2 id="klarie">KLARIE</h2>
<p>Egunsentia. Itsasoan erabiltzen den berba bat da. Herrian ere esaten da.</p>
<ul>
<li><em>klarie eiñdxe dau, asi gaitxezen gauzek preparaten</em></li>
<li><em>klarie etorri orduko dxakiñ dxot egualdi txarra eingo dauena</em></li>
</ul>
<h2 id="klarotasune">KLAROTASUNE</h2>
<p>Aurrekoaren esanahia badu ere, hau gehiago esaten da herrian. Eta gainera, eguraldiari dagokio, hau da, zeruan hodeiak egon ala ez, horren arabera esaten da.</p>
<ul>
<li><em>klarotasune dakar, altza eingo dau egualdidxe</em></li>
<li><em>amen ezta ikusten klarotasunik, seguru euridxe eingo dauena</em></li>
</ul>
<p>Gaztelerako <em>claro</em> hitzari &gt;tasun&lt; atzizkia jartita egiten dugu.</p>
<h2 id="kobla">KOBLA</h2>
<p>Arrantzarako apareiua. Kordelean amuak jartzen dira, terminorik terminora, tertza moduan. Askotan arraina amu baten baino gehiagotan etortzen da. Baina konparazioan arrainak neskak edo mutilak izango dira.</p>
<ul>
<li><em>an! Arek an dakaz, koblan bi</em></li>
<li><em>bota dau tertzie baie koblan ez dakar </em>arraiñ bet pez*</li>
<li><em>itxi geldik, trankil badabill berak ekarko dau baten bat koblan, bi edo iru</em></li>
<li><em>amuek ondo imin bidiez koblatan arraiñek atrapateko</em></li>
</ul>
<h2 id="koidxidu">KOIDXIDU</h2>
<p>Batu. Itsasoko terminoa da, tresna edo apareiuak batzea esan nabi du. Baina herrian asko erabiltzen da.</p>
<ul>
<li><em>plaidxen on gariez da jentie gauzek koidxiten ikusi du aixe andidxe dakarrela te</em></li>
<li><em>koidxiduten asi ostantzien trena galduko du</em></li>
<li><em>aixiek gauze guztidxek dandarrez erun biarreko dauela ikusi dunien koidxiten asi garizen</em></li>
</ul>
<p>Gaztelerako <em>coger</em> da. Baina Mañu eta Bakio bitartean dauden baserriren baten <em>koixu</em> entzun dut.</p>
<h2 id="kokozillo">KOKOZILLO</h2>
<p>Lepondo. Kokot.</p>
<ul>
<li><em>uliek takozuz kokozilluen sartunde</em></li>
<li><em>kokozilluen urten dost zaldarrak</em></li>
<li><em>kokozilloko miliegaz eziñ dxot auenta</em></li>
</ul>
<p>Hitz hau konposatua da:</p>
<p>/kokot/ + /zulo/ → kokozulo → kokozülo → kokozilo → kokozillo/</p>
<h2 id="kolarra">KOLARRA</h2>
<p>Etxeko portalea.</p>
<ul>
<li><em>gure kolarrien arratoiek sartun diez</em></li>
<li><em>kolarra garbitxuteko interiñie ekar bizan dot</em></li>
<li><em>giltzek galdu dotez da oiñ eztakot kolarrera nondik sartu</em></li>
</ul>
<p>Badirudi gaztelerako <em>corral</em> hitzetik sartu dela. /corral/ → korrala → kolarra/ metatesiaren bidez. Azkuek Mundaka eta Bermeorako jaso du hitz hau.</p>
<h2 id="kolorie">KOLORIE</h2>
<p>Arrabia. Kolera. Azentuatu egin behar dugu hitz borren zentzua argi uzteko.</p>
<ul>
<li><em>entera naienien zer eiñ dxauen, neure kólore guztidxegaz beraiñe dxun nai</em></li>
<li><em>zelako kólorie emon dost ba, baie eztotsat esan ezebe</em></li>
<li><em>eztotsu emoten kólorie, berandu berandu datortzunien zeu berari begire on da?</em></li>
<li><em>eztost emoten kólorerik, baie bai ernegue</em></li>
</ul>
<p>Gaztelerako <em>cólera</em> zuzen zuzenean sartu da. /cólera → kolera → kolerie → kólorie/ bokalaren asimilazioz.</p>
<h2 id="komada">KOMADA</h2>
<p>Antzinako armairu bat.</p>
<ul>
<li><em>gure amuman komada bat emon dost amak eta ondo barnizeta barridxe lez geratuko dxast</em></li>
<li><em>badakidxela euskerie diño, baie komadan barruen sartute okitxeko baiño eztotso balidxo</em></li>
<li><em>ori komadie andidxeidxe da onako da beste leko baten imin bide</em></li>
</ul>
<p>Gaztelerako <em>comoda</em> -azentu barik- da. /comoda → komoda → komada/ bi &gt;o&lt; horietako baten disimilazioz.</p>
<h2 id="komenimentue">KOMENIMENTUE</h2>
<p>Egokia dena. Komeni dena. Egiteko dagoena.</p>
<ul>
<li><em>geure komenimentue eiñdxe, autobusera dxun gariez</em></li>
<li><em>dxan eguerditxue, ein zeure komenimentotxue da gero lo</em></li>
</ul>
<p>Gaztelerako <em>convenir</em>, euskaraz <em>komeni</em> hitzari &gt;mendu&lt; atzizkia gehitu zaio, ez da egokia, baina horrela gertatu da.</p>
<h2 id="komosino">KOMOSINO</h2>
<p>Hala delakoan.</p>
<ul>
<li><em>alkarregaz pasatekuek pasa, da gero, komosino</em></li>
<li><em>txo, pellikadak eiñdxe komosino zabiltzez berorregaz</em></li>
<li><em>ez ein kasurik pe, badator, geuk pe komosino eingo tsagu berba</em></li>
</ul>
<p>Ikusten denez, gaztelerako <em>como si no...</em> lokuzioa, berba bihurtu da.</p>
<h2 id="kondutie">KONDUTIE</h2>
<p>Fama. Erreputazioa.</p>
<ul>
<li><em>zer dabiltzu zuk iñori kondutie kentzien</em></li>
<li><em>eztot gure entzun be, zelan kentzien dauen orrek kondutie</em></li>
<li><em>orrek enbriek kondutie bienganien dako</em></li>
</ul>
<p>Gaztelerako <em>conducta</em> = <em>manera de proceder</em> hitza hartu arren, zentzua aldatu egin da.</p>
<h2 id="konkan">KONKAN</h2>
<p>Zalantza. Desoreka.</p>
<ul>
<li><em>eztot dxakin zer eiñ, konkan on nai, baie azkanien erosi eiñ dxot</em></li>
<li><em>ez on konkan da erdu geugaz</em></li>
<li><em>egualdidxe be konkan dau, eztaki zer eiñ</em></li>
<li><em>au maidxe konkan dau, eztau santus</em></li>
</ul>
<h2 id="konkabide">KONKABIDE</h2>
<p>Gauza batentzat egokia den zuloa.</p>
<ul>
<li><em>maidxien konkabidie dako orrek utsuniek</em></li>
<li><em>beronen konkabideko armaidxo bat erosi bi de</em></li>
<li><em>au ezta onen konkabidekue aurrenxik ezta kabiten</em></li>
</ul>
<h2 id="konkabideko">KONKABIDEKO</h2>
<p>Aurreko hitza bera da, baina konparazioan, edo zentzu figuratuan, pertsona ere izan daiteke egokia den zuloa.</p>
<ul>
<li><em>topako dau orrek pe beran konkabidie dakon personie</em></li>
<li><em>beran gorputzek diñotso zelakue dan, gorputzen konkabidekue</em></li>
</ul>
<h2 id="konografue">KONOGRAFUE</h2>
<p>Fonografoa. Gaur egun <em>tocadisco</em> erabiltzen da gehien bat, baina noizbehinka entzuten berba hori.</p>
<ul>
<li><em>egun santo guztidxen konografue imindxe oten da</em></li>
<li><em>ezta ezango konografue, radidxue baiño</em></li>
<li><em>konografue edo radidxue, niri buruko kankamuek atrapaten dostez</em></li>
</ul>
<h2 id="kontaduidxerako">KONTADUIDXERAKO</h2>
<p>Kontagaia.</p>
<ul>
<li><em>nik eztaitx zelan eitxen dauen, baie beti dako zeuzer kontaduidxerako</em></li>
<li><em>ori be kontaduidxetarako dakozu? Eztau zu lakorik</em></li>
<li><em>nire gauzek ez ibilli kontaduidxerako, eztot gure ta</em></li>
</ul>
<h2 id="kopla">KOPLA</h2>
<p>Tontakeria. Aitzakia.</p>
<ul>
<li><em>koplak eitxen ibilltxen da atentzifiue deitxuteko</em></li>
<li><em>ez ein koplarik ostantzien berton itxiko zaitxut</em></li>
<li><em>dana ezanda koplie, eztau okiñ ezer</em></li>
</ul>
<p>Azkuek ez du zentzu honetaz jaso hitz hau. Bai, ostera, D.A.R.k T. Etxebarriaren <em>Lexicon</em> liburuko zita bat aipatuz.</p>
<h2 id="koploso-a">KOPLOSO / A</h2>
<p>Tontakeriak egiten dituen pertsona.</p>
<ul>
<li><em>ezta bape koplosie, beste bat aren lekuen, iñok auenta bez</em></li>
<li><em>zu barriz, koplosiaue zara! Pentsa lekide zeu zarala dana</em></li>
<li><em>koploso utse zara txo! Koplak itxi da dxan aurrekoue</em></li>
</ul>
<p>Berba hau <em>kopla</em> ren eratorria da, adjektibo bat sortzeko posibilitatea eman du.</p>
<h2 id="kordu">KORDU</h2>
<p>Etorri, forma inperatiboan, baina tonua ez da aginduzkoa.</p>
<ul>
<li><em>kordu etzera, berandu da ta</em></li>
<li><em>enebada! Amen zeuzer pasako da, kordu ametik!</em></li>
<li><em>kordu, kordu, eztot gure or datorren pitxonie ikustie ta</em></li>
</ul>
<p>Hitz honen jatorria gaztelerako <em>correr</em> bada ere, euskarazko <em>korridu</em> horren laburpena da.</p>
<h2 id="korki">KORKI</h2>
<p>Hau Nere Sekretu bat da.</p>
<h2 id="koroskera">KOROSKERA</h2>
<p>Itsasontzi baten aurrearen itxura. Baina, askotan, herriko hizkeran, pertsona baten aurpegia edo egitea edo antza izatea da.</p>
<ul>
<li><em>orrek imiek aitxen koroskerie dako</em></li>
<li><em>onek, barriz, aman koroskerie dako</em></li>
<li><em>beti gabiltzez koroskerten bille da beti erretuten gariez</em></li>
</ul>
<p><em>Korosta</em> hitzaren eratorria dela esan beharra dago.</p>
<h2 id="korosta">KOROSTA</h2>
<p>Bermeon <em>korosta</em> itsasontziaren aurrea izan arren, beste leku batzuetan, hau da, beste herri batzuetako arrantzaleen artean, atzeari dagokio.</p>
<p>Gaztelerako <em>codaste</em> dela diradi hitz honen jatorria: <em>codaste, madero vertical sobre el extremo de la quilla que sostiene el timón</em>.</p>
<p>/co daste → kodaste → korosta/<br />/d/ → /r/ normala den bezala Bermeon. Gero, nomalak diren bokalen irekiera eta asimilazioz iritsi da guk erabiltzen dugun formara.</p>
<ul>
<li><em>Mutile korostan dau ia sergerorik ikusten dauen</em></li>
<li><em>Nebera di dakuz barruen, bata korostan eta bestie popaganien</em></li>
</ul>
<h2 id="korrespondentzidxe">KORRESPONDENTZIDXE</h2>
<p>Aire korrontea. Ez dauka gaztelerazko posta zentzua.</p>
<ul>
<li><em>amen etzien korrespondentzi andidxe dau</em></li>
<li><em>ziñen atrapa dot au erlaue, korrespondentzidxe on dalakon</em></li>
<li><em>zelako korrespondentzidxe dau! Itxizuz atiek!</em></li>
<li><em>korrespondentzidxegaz etzeko plantak pe galdu eitxen diez</em></li>
</ul>
<p>Nondik sar zitekeen berba hau zentzu honetaz, ez da erraza jakitea. Hala ere, gaztelerako <em>corriente</em> izango zuela oinarri ez da baztertzekoa. Baina formaz ere, bi hitzak oso urrun daude elkarrengandik.</p>
<h2 id="korri-dxe">KORRI / DXE</h2>
<p>Abiadura.</p>
<ul>
<li><em>ori bapora korri andikue da, baie oingo barridxek dakon korridxe andidxaue da</em></li>
<li><em>zelako korridxe erun dot ba, idxe arnasie be galdu</em></li>
<li><em>zure korridxe da tortugiena bardiñek</em></li>
</ul>
<h2 id="korronta">KORRONTA</h2>
<p>Ur korrontea. Zentzu figuratuan, pertsonen korrontea.</p>
<ul>
<li><em>pertsonan korrontak tabernatan sartzien dizenien, diro asko dauen seiñalie da</em></li>
<li><em>korronta nora, ara nuen neu be</em></li>
<li><em>gixon korronta dator aurtik bera</em></li>
</ul>
<p>Azkuek ez du jaso, eta D.A.R.k <em>torrente</em> zentzuaz jaso du Añibarroren zita bat aipatuz.</p>
<h2 id="kosta-ie">KOSTA / IE</h2>
<p>Diru eza. Diruaren krisia.</p>
<ul>
<li><em>ez zara dxuen afaire ela? Zer, kostie dakozu?</em></li>
<li><em>aurten eztue Benidorrera, kostie dako ta</em></li>
<li><em>ezin tsut emon dirorik, neuk pe kostie dakot eta</em></li>
<li><em>kosta andidxe okin bi dau kotxe barridxe ez erosteko</em></li>
</ul>
<h2 id="kostazkanien">KOSTAZKANIEN</h2>
<p>Azken-azkenean. Akabu-akabuan.</p>
<ul>
<li><em>kostazkanien etor da idxe dana akabata dauela</em></li>
<li><em>kostazkanien datortzu a, matsak dxanda gero</em></li>
</ul>
<h2 id="krientza">KRIENTZA</h2>
<p>Lotsa. Heziketa.</p>
<ul>
<li><em>berak krientza bakuek eztau eitxen frakak berantz baja ta beran ingiro guztidxek agiridxen para</em></li>
<li><em>zelako krientzie dakozue zuek olan kontestateko?</em></li>
<li><em>krientzien arrasarik pe eztakoie oingo imiek</em></li>
<li><em>zuk pe bakozu krientzie ba, tapaixuz ingiruok</em></li>
</ul>
<p>Gaztelerako <em>crianza</em> hitzetik datorrela ezin ukatu, gero esanahi ezberdinez erabiltzen bada ere.</p>
<p>/crianza → kriantza → krientza/</p>
<h2 id="krisko">KRISKO</h2>
<p>Lapurtu. Gainera hitz hau eskuaren keinu batez lagundurik joaten da gehienetan.</p>
<ul>
<li><em>haziendari bakixu zer ein bi dxatzon, krisko!</em></li>
<li><em>beran terreno guztidxek ein tsoz krisko aiuntamientuek!</em></li>
<li><em>majo eitxen dozue zuek krisko iñon dirotik</em></li>
</ul>
<h2 id="kuadra">KUADRA</h2>
<p>Topo egin.</p>
<ul>
<li><em>ez dxast kuadra iñoiz beragaz egotie</em></li>
<li><em>Bilbora dxun naienien ikusi dot, beragaz kuadra naien denda baten</em></li>
<li><em>afaidxe dxaten danok kuadra garizen kasinuen</em></li>
<li><em>ez dxatzoie arraiñik kuadra da etzera etor diez denporie baiño lelau</em></li>
</ul>
<h2 id="kunturrunie">KUNTURRUNIE</h2>
<p>Ingurua.</p>
<ul>
<li><em>kunturrune onetan eztau gaztaiñe arbolarik</em></li>
<li><em>bedarrik pez da arbolarik pe eztauen kunturrunie da, atxak baiño eztauz</em></li>
<li><em>kunturrune politxe da, baie neuri ez dxast orrenbeste gustaten</em></li>
</ul>
<p>Gaztelerako <em>contorno</em> hitzak beste bat hartu du euskaraz emateko.</p>
<p>kontomo → kontomo + /une/ kontornoune → kunturrune/</p>
<h2 id="kurubidxue">KURUBIDXUE</h2>
<p>Liztorra.</p>
<ul>
<li><em>kurubidxuek pike dost eta min dakot</em></li>
<li><em>kurubidxuek aritzatxun... zemat kure!</em></li>
<li><em>kurubidxuek erliek baño peligro handidxaue dakoie</em></li>
</ul>
<h2 id="kustiñue">KUSTIÑUE</h2>
<p>Arrazoi. Motibo. Kausa. Hala erem lelo baten antzera erabiltzen da solas baten.</p>
<ul>
<li><em>ez dot erosi erropie, baie kustiñue da erropie biar dotela Bilbora dxun bi dotelako</em></li>
<li><em>kustiñue da ze, etor dizen mutillek kanpokuek dizela da eztakidxiela ez euskeraz ez erderaz</em></li>
<li><em>baie ori ezta kustiñue, orreitxik badan...</em></li>
</ul>
<p>Ia ehun urte da berba hau erabiltzen dena, eta ez dirudi galtzear dagoenik.</p>
</body>
</html>
