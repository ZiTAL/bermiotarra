# U #

## UBILLADA / IE ##

Arrainak ur-azalean ateratzen dituen ubil txikiak. Konparazioan, edozein mugimendu edo iskanbila.

- *arraiñe ubilladatan agertu de*
- *ubilladatan atrapaiko antxobie ezan da*
- *zelako ubilladie on da ba*
- *andra guztidxek tuez ubilladan*

## UDXEK ##

Oiak.

- *udxek takotez geixotute*
- *agine atara doten lekuen dakot udxe infestata*
- *udxek ondo okitxeko bikarbonatogaz garbitie da ona*

Azkuek eta L.M.M. k *oi* jaso dute eta badirudi kasuistika dela honen erabilera. P.M.k Laburdin jaso du *oiak* pluralean. Bermeon, beste bariante bat ere erabiltzen da alternantzian, *oidxek* Sarri gertatzen den bezala /oi/ > /u/ egin da.

## UFALA ##

Umeen hizkuntzan ureta sartu edo bainatu.

- *ia laztana erdu ufala eitzen bañerara*
- *erdu ufala eitzen uretara bero dau te*
- *bestela zauz berton, ufala-ufala!

## UFO / UE ##

Mozkorra.

- *ufo matxuegaz. etor da biarrera*
- *zelako utfue dakot ba, ondiño kendu barik dakot*
- *eskerrak konturatuten zarana ufue dakozule*

## UGARRA / UGERRA ##

Zikinkeria. Lohia.

- *ugarrak dxango zaitxuz alabatxi ezpazara garbitxuten*
- *zer dakot ugarra etzien ba, ia noix kentzien doten*
- *ugarragaz itxota bixi diez or*
- *kokoteko ugerra kenduixu, ugerra kendu*

## UDXOLA / K ##

Uholdea.

- *gure erridxen hainbeste bidar on diez udxolak*
- *oiñ hogei urteko udxolak Taraska be idxe tapa ein zauen*

## UKUNDO / UE ##

Ukalondoa.

- *ukundo andiko gixonakaz dako amistadie, da bidxar edo etzi, biar badau be, an dako*
- *mutil koitxaue Persikora dxun biar dau, ukundorik eztauie okiñ dxe*
- *gaur ukundue eztakona galdute dau*
- *ara, ezu ikusten, ukundue dakotenak Bermion eitxen dauiena zerbezidxue*

## ULEPO ##

Ile asko daukana. Baina peioratiboan ere esaten da, baita irain txiki baten moduan ere.

- *txo, ulepo, ebaik ori ulie*
- *ulepo diñotsazu ta soidxe labana okiñ*
- *aurreitxik ba, ulepo dan ilusiñue emoteko*

## UNADA ##

Une.

- *unada baten pentsa dot bienganera dxeusiko naiela*
- *euririk eztauen unda baten dxungo nai ogidxe bille*
- *zelan zauz ba? Unadatxuek oten diez obeto nauenak*

## UNDIDU ##

Erabat bustita.

Aditz funtzioan:

- *zer dabilzu txiperragaz ba, undidu nozu te*
- *da ni bakarrik ez, auri enbrie be undidu zu*
- *atrapa doten zaparradiegaz undidu ein nai*
- *neure lagunek pe undidu undidu eiñ dxiez*

Adberbio funtzioan:

- *bota txuzen truxuekaz, undite ainega diez etzera*
- *undite bakarrik ez, undimiento generalak atrapa gaitxuz*
- *bakixu zer ein dxosten ela? Bañeran barruen sartun imie ta undite bota etzera*

## URBERINKATUNTZIDXE ##

Kokots irtena.

- *eztakixu urberinkatunuidxe nori esaten tsoien? Okotza urtena dakonari*
- *benetan da urberinkatuntzidxe, aren okotza Mundekaraiño due ta*

## URDILLENA ##

Urdailekoa. Analogiaz: Angustia. Beldurra.

- *aurrek gauzek entzuten dotezenien telebisiñuen, urdillena be sartun eitxen dxast*
- *urdillena kentzieko. kotoi zati andi bet koñakaz bustitxe bertan imitxie da onena*
- *urdillena sartun de nator alabatxu, zer entzuteko gauzen be eztakigu, gixonak ill ei dau andrie*

## URDIÑ / DXU ##

Ugerra. Ugertuta.

- *onek erropiek urdiñe dako, eztaitx non eiñ dxoten*
- *etzeko tresna guztidxek dakotez urdindxute*

## URIKUE ##

Hospiziokoa.

- *ontxerarte eztau dxakin urikue danik*
- *urikue da, baie euren apilleduek emon tsoie*
- *ezango da urikue, baie igarri be ezta eitxen; bestien beste gure tsoie*
- *eurek ez zauien imerik okin da uritxik ekar zauien*

## URKARO ##

Garbitzeko ura gustatzen ez zaion pertsona edo animalia.

- *oneri katuri ez dxatzo gustaten garbitxutie, urkaro utse da*
- *egidxe esateko, neguen neu be urkaro nai*
- *neure gixona be urkarotxue da*

## URKETUTE ##

Diruaren faltaz, estu, larri, urkatuta bizi.

- *geure denpora guztidxen bizi zan gariez urketute*
- *orduen nor ezta bixi izan urketute ba*

## URRUMADIE ##

Burrunbada. Marruma.

- *ikaratute pasa dot gau guztidxe aixien urrumadiegaz*
- *itxosuek pe zelako urrumadie eitxen ezan dau ba*
- *aurreko arbolak pe urrumadaka asmaten ezan diez*

## URRUNGUEN ##

Duela gutxi.

- *urrunguen dxun gariez Bilbora pelikulie ikusten*
- *noix ein zu ori eridie ba? Urrunguen*
- *aspaldidxon eztot ikusi zueneko ama. Ba urrunguen on da amen*
- *urrunguen esan dost erregalue eingostela neure egunien*

## URTENA ##

Gazte soltea.

- *urtena dot ori imie, gauerik gauerdi dabill dxe*
- *bai ikusten dot urteneidxe dana*
- *utena danari zazpi giltzegaz sarratu atie*
- *oraingo imiek danak tiez urtenak*

Azkuek *atrevido*, *osado* definitzen du. Gainera, Bermeon gazteak bakarrik dira *urtenak*.

## URTU ##

Desagertu.

- *amen okiñ dxoteam libruek urtu eiñ dxiez, ia nok artun txuzen*
- *amen etzien dana urtuten da, iriltxuek badabiltzez gero*

## USO / UE ##

Alua.

- *usue aziko zu zuk treberie baiño andidxaue*
- *an dakozuz arek aizte bidxek usue azten*
- *zer daku dxateko ba? Zeure usue*
- *usue errefreskaten guez plaidxera*

Txoriaren izenak beste esanahi bat hartu du, Kintanak *eufemismo utilizado entre muchachos para indicar la vulva* dio. Beraz ez da zehatza, Bermeon edonork erabilizen baitu.

## USUBILLUE ##

Buila. Zalaparta.

- *zeuzer pasaten da Lameran, usubillue dau te*
- *alako baten usubillue, dxun gariez zer pasaten dan da ime bat beringanien tunbeta, konorte barik*
- *dxaidxetan usubillo asko oten da, lorik pe ezin zu eiñ*
- *on dan usubilluegaz, balkoiko atiek ela bentanak pe sarratute ein biar lo*

Hitz hau konposatua da eta badirudi, bigarren elementua *pilloa* dela. Hau hipotesi bat da.

/uso/ + pilloa/ > usobilloa > usubillue/

*Usobillo* bariantea Mundakako Otxoluaren zita bat aipatuz jasotzen du eta honen esanahia antzekoa dugu.

## UZABA ##

Ugazaba. Nagusia.

- *gure uzaba total da ona, eztau eitxen aldarririk pe*
- *orren uzaba ezta ona ba, triperre utse da ta*
- *uzabari beran egunien gorbatie erregala tsagu*
- *erregaluek eta eitxen diez uzabai?*

## UZANDRA ##

Ugazabandrea. Baita ofizio bat irakasten duen maistra edo andrea ere.

- *gure uzandriek ondo irakasten dau dxosten*
- *uzandra ona dakozu zuk, ondo konsiderata zauz*
- *sarietako uzandrie nor dozue ba? Uzandra gaztie*
- *uzandra gaztiek ezaten diez onenak*

Azkuek ez du jaso eta D.A.R.k *señora, ama de casa* zentzuaz jaso du.

## ZABURREIDXE ##

Badaezpadako pertsona eta gauzak.

- *zer da zaburreidxe dauena berton ba, nondik etorrikuek tiez ba*
- *zaburreidxen tartien topa dot erlojue*
- *zaburreidxe be eztau an gitxi, neu enuen bertara ezeitxik pe*

Ikusten denez, Bermeon, pertsonei ere aplikatzen zaie, eta Azkuek jaso duen esanahia baino zabalagoa dauka.

## ZAFA ##

Askatu.

- *zafa amarrata dauen txikota*
- *zafa! Ez agarra aurkidxeri*
- *ekau neuri zure mandako izarien puntie ta zafa bestie*
- *au katie zafa, miñ eitxen dost eta*

Gaztelerako *zafar* = *desatar* hitzetik zuzenean hartuta dago.

## ZAGAN ##

Atoian eraman. Konparazioan pertsonak eraman atoian.

- *zueneko baporak geure bapora ekar dau zagan aberidxegaz*
- *bide guztidxen daruzaitxut zagan*
- *zuk e nozu eruten zagan, neuk korriten dot eta*
- *zagan artunde erun dau imie*

Gaztelerako *zaga* *llevar detrás* hartu da, baina esanahi zabalagoa dauka.

## ZAGIE ##

Zaga. Kasu honetan, norbaitek *zaga* bera erarnaten duenean.

- *amen nuen ni beronegaz zagiegaz*
- *bestelako zagie daruzu, botaidxona kaka saltzien!*
- *berau imie zagie da gero! Eskineren baten itxi biku*

## ZAFRAN ##

Ugaritasunean.

- *an dabiltzu a zafran, berak kure dauen beste enbragaz*
- *zafran ibil gariez sagarrak dxaten*
- *zafrie aurrek takoie, eurek kure dauien beste dirogaz*
- *zelako zafrie dakot ba, perzebak dxaten kantsa be enai eingo*

Hitza, formaz, gaztelerako *zafra* da, baina ez esanahia. Erdaraz dituen esanahiak, bat ere ez da egokia Bermeon erabiltzen den zentzua emateko.

## ZANAZURREK ##

Zaina eta hezurrak.

- *neure zanazurrek ondo kantsata dauz, deskantsu apur bat barik*
- *biar asko eindxe on biar zanazurrek kantsata*
- *orren zanazurrek eztakoie deskantsuen biarrizanik beti dauz denkatsata ta*

## ZANKAPE / IE ##

Belaunpe edo zangope.

- *enai kapaz zankapietako miñegaz, bakixu zernat bide eiñ dxun*
- *zuk pe zankapietako miñe dakozu?*
- *zankapien urten dost tunbuto batek*
- *zankapie igiri tsoie ikusteko zer dakon belaunien*

Azkuek *zankabe* bariantea jaso du.

## ZANTARRA ##

Lotsagabea.

- *zu rantarra, etor bia auna ia, arpidxe apurtuko tsut eta*
- *a lotsabako zantarra ezan da, nireitxik gauzek esaten on dana*
- *zeu zantarrori zeu, zeu zara, niri kondutie kendu dostazune*

Ikusten denez, gure artean beste zentzu batetan erabiltzen da hitz hau.

## ZANTARREIDXE ##

Jendaila. Zaborreria. Gauza zantarrak.

- *zelako zantarreidxe dau amen erridxen ba*
- *bakixue zer zarien zuek zantarreidxe, zantarrak zarie*
- *likidaziñue dauela ta dxun nai, baie zantarreidxe baiño eztau*
- *plazan erosi dot au erropie, bienganeko zantarreidxetan*
- *beti diñozu zantarreidxetan topa zu le*
- *nik eztot topaten eguno be ezer zantarreidxetan*

Arraro zamarra izan arren >ria< eta ez >keria< atzizkia erabiltzea, hemen, horrela gertatu da:

/zantar + /ria/ > zantarreria/

## ZANTARKILLO ##

Lizunkeriak esaten eta egiten dituena.

- *zantarkillo utse da bera agurie*
- *ez dxuen kale illunetatik gero, zantarkillo asko dabil ortik eta*

## ZANTARRILLO ##

Lizuna.

- *zantarrillo, zu beti berduleidxek esaten*
- *aren gixona zantarrillo bat da, eztau enbrarik beituten eztauenik*

## ZANTARRUA ##

Lizuna.

- *neska gaztetxuen onduen dxesarritxe, txiste berdiek kontaten ibilltxen da a zantarrue*

## ZAKATZA ##

Arrainarena izan arren, konparazioan pertsonarena izango da.

- *au arraiñe zarra da; zakatza dako onek itzal*
- *onek arraiñek freskuek tiez alabatxi, ez beitu zakatzera*
- *onek bakixu zer dakon, neure zakatza lez geixue*
- *zakatza gorritxute dator asarratute*

Azkuek, Bermeoko Ortuzarren zita bat aipatuz Lekeition eta Ondarrun ere jaso du zentzu honetaz.

## ZAPAZTO ##

Zapa handia duena. Konparazioan orraztu barik ibiltzen dena.

- *zu zapazto, orrek uliek orraztuten tire etzera*
- *sekule uliek orraztu be etxuz eitxen zapazto arek*

## ZAPIE ##

Zapa. Begiak estaltzen dituen ile multzoa.

- *dakon zapiegaz aurrekue be eztau ikusten*
- *ebai xuz orrek uliek edo bota atzerantz*

## ZAPUTZ ##

Lepoa.

- *zelako asarrakuntzie on da ba, azkanien zaputzetik agarrata atara dau aitxek sernie*
- *agarra zaputzetik txiplazo bi emoteko*
- *agarraten batsut zaputzetik, zeure amak pe ez zaitxuz ezetuko*

Hiztegietan beste zentzu batez agertzen da, baina Azkuek, *parte superior del tronco desde donde arrancan las ramas* jartzen du. Beraz, hori izango litzateke definizioa, baina pertsonei aplikatuta.

## ZAPUZKADA ##

Bultzada.

- *nok emon dost niri zapuzkadie? Ia nor esan dan*
- *zapuzkada andi bategaz bota dau andik*
- *emoten bastazu zapuzkada geidxau, enai esango zure lagune*

Aurreko hitza bera dugu, egokia ez bada ere, >kada< atzizkia erantsita.

Izenaren funtzioa betetzen du.

## ZAPUZKADAKA ##

Bultzadaka.

- *zapuzkadaka bota gaitxuz etzetik*
- *zapuzkadaka ibil gariez ziñien sartzieko*
- *lameran be jente asko dauenien zapuzkadaka ibil bi de dxantzan eitxeko*

Kasu honetan, >ka< moduzko adberbioa egiteko atzizkia sartu da.

## ZARKILLE ##

Nagusien gauzak egin edo esaten duen umea, mutila zein neska.

- *orregaz zarkilliegaz ez ibilltxeko diñotsut, lar daki orrek eta*
- *zemat taki ba, zarkilliaue da*
- *zarkillien antza etso kentzien iñok pe*
- *dana daki berak; berak zarkilliek esan tsu ori?*

Konposizioan, >killa< atzizki txikigarria lotu zaio *zar* izenari.

## ZARRAZO / IE ##

Lanbro.

- *itxosuen zarrazoiegaz ezebe ezta ikusten*
- *ikusten zan dan, aulako zarrazoi andi bet datorrela*
- *onek zarrazoiek eztau itxiko ezer eitxen be*

Gaztelerako *cerrazon* = *oscuridad grande ocasionada por nubes negras* hitza da honen oinarria, baina esanahia ez da bera.

## ZARTAZO / UE ##

Kolpea.

- *isillik ezpazauz zartazue daruzu*
- *emon tsozen zartazuekaz, idxe illdxe itxi dau*
- *zartazo bat emon, neure partez*
- *ill dxau zartazoka mutille*

Kasu honetan ez du >ada< atzizkia hartu, >zo< atzizkia baizik. Askotan gertatzen da fenomeno hau Bermeon, hau da, gaztelerako atzizki bat hartzea.

/zart/ + /zo/ > zartazo/. Hala ere, esan beharra dago, *zartada* hitza ere erabiltzen dela eta biak ia ia parekaturik daukatela erabilera.

## ZATI BITXU ##

Erdi bi.

- *ori etzie zati bitxute dau, len bat ezan da dana*
- *bidxotza be zati bitxute dakot, baie ez bategaz ez bestiaz enau*
- *au ogidxe zati bitxu, imiri emoteko*

## ZAZPIKIDXE ##

Pertsona mugikorra, geldi egoten ez dena. Horren ondorioz esamesa guztien jabe egiten dena.

- *zazpiki utse da au imie, lotu be ezta eitxen*
- *ori andrie zazpikidxe da alabatxu, danagaz enteraten da*
- *zazpikidxen antzeko imie, zelako sanblazitxie erungo zu ba*

Hitz honen esanahia zabalagoa da, ez da hitz horren zentzu konkretura mugatzen. Kintanak *impaciente* definitzen du.

## ZAZPISUETE ##

Saltsa guztietako perrexila deituko genukeena.

- *zer da bera gixona ba, zazpisuetie be ezta makala*
- *zazpisuetatxue da berau mutille, baie tire*
- *non dau ameko etzeko zazpisuetie ba?*

Azkuek, Mundakan jasotako definizioan *gorrón* jartzen du.

## ZEMAKURE ##

Ugari. Nahi den guztia. Zenbat gura.

- *arraiñe dau plazan zemakure*
- *zemakure pastel okiñ dxu dxatekuen*
- *artun zeuek guzuen beste, zemakure dau te*
- *atzo ta gaur zemakure euri eiñ dxau*
- *zemakure asinature aproba txuz*

Fonetikazko aldaketei ezker, honelako zenbait hitz sortzen da.

/zenbat gura/ > zemakure.

## ZEPAITXE ##

Zerbait.

- *zepaitxe eiñ dxatzo ezta etorri biarrera ta*
- *asarratu eiñ dxe, bestiek zepaitxe esan tso ta*
- *zepaitxe erosi biar dauela ta, dendara dxun da*

Aurrekoan bezala, laburpenek beste hitz bat sortu dute.

/zerbait > zepaitxe/

## ZERENTENIDUEK ##

Harremanak. Nolabaiteko erlazioa izan.

- *zerenteniduek dakoz aregaz mutillegaz ela?*
- *bai, zerentenidu andidxek takoz, eztaitx noizik baie*

## ZEREÑEKIDXEN / ON ##

Konturatu gabe zerbait egiten aritzea. Zerbait egitearren. 

- *zereñekidxen asi ta gero dana akaba*
- *zereñekidxon zereñekidxon, dxan da dxan, da biberak akaba*
- *amen zauzen arte, zereñekidxen jersie eingo dostazu*
- *aiuntamientuen be alan oten diez, zereñekidxen biarrien*

/zereginean/ > zerekinean > zerenekian> zereñekidxen/

## ZERIKUSIDXEN ##

Ikusgarria. Harrigarria.

- *eztau zerikusi andirik, dxaidxek ezan da be*
- *ba Gernikeko dxaidxetan zerikusidxe ezan da ba*
- *aren ezkontzie zerikusidxe ezan da alabatxi*

## ZERIKUSIDXEN ##

Ederto. Primeran.

- *zerikusidxen ein tsu erropie alatxu*
- *atzo aiñ dxoten tartiek zerikusidxen urten dost*
- *zerikusidxen pintxe tsu etzie pintoreruek*

## ZEREIKUSIKO / UE ##

Ederra, handia, harrigarria den zerbait.

- *zerikusiko erlojue erregala tsuie, zeure egune ezan da la?*
- *zelako txaleta eiñ dxau zure lagunek; zerikusikue alabatxi*
- *atzo emon dauien pelikulie zerikusikue ezan da*

D.A.R.k Bermeoko Ortuzarren zita bat aiparten du, beraz, Bermeon jasotakoa da hitz hau. Gaur egun, gazteen artean entzuten ez bada ere, erabilera oso zabala daukate hiru formek.

## ZERKILLO ##

Zirrikitu.

- *zerkilluetatik datorren aixie...*
- *ondo sarratu zerkillo guztidxek zaratarik ez entzuteko*
- *zerkilluetatik eskapaten dau berotasun danak*

## ZIDXAU / E ##

Ziaboga. Konparazioan, pertsona, animalia edo kotxe batek horrelako zerbait egitea.

- *zidxauek txarto urten tsoie da denpora asko galdu dauie*
- *orrek kotxiek zelako zidxaue eiñ dxau ba*
- *astue be trankill trankill dxun da beran bidien, baie ikusi dauenien, berak pe zidxaue eiñ dxau*
- *da arek, neu ikusi nauenien zidxaue eztau eitxen?*

## ZIDXE ##

Zirikatu.

- *beti zabiltzez neu zidxeten, zeitxik eitxen zu ori ba?*
- *zidxeten zidxeten ibillitxe be eztau eitxen ein bi dauena*

## ZIENTZI / DXE ##

Adimena.

- *zientzi bako personie da, eztako ganorarik*
- *neu bixi naien artien artun zientzidxe gero*
- *aspaldidxon zientzidxe be galdute nabill*

Gaztelerako *ciencia* hitz farfailtsua erabili da beste izen hori sortzeko.

/ciencia > zientzia > zientzidxe/

## ZINGELEKUE ##

Jaka eta berokiek atzealdean izaten duten irekidura.

- *atziñe eruten zan dizen erropak datoz modan, zingelekodun dxakiek eta abriguek*
- *neuk pe badakot zingelekodun abrigo bat, atziñekue*
- *andrak! Atara zingelekodun erropa guztidxek, modara dxungo gariez da*

## ZINTXIE ##

Zartada Kolpea. Bronka.

- *arek atara dosten zintxie, telebisiñue dala ta eztala*
- *ernoten tsuten zintxiegaz beie be dxo eingo zu*
- *neu pe zintxie atara bikot neuk kure dotena eitxeko*

Gaztelerako *cinta* hartu eta jasan dituen fonetikazko aldaketari esker, hitz berri bat sortu da.

## ZIRIZIRIDXE ##

Tobogan.

- *ziriziridxetara baguez, olgetan ibilko gariez*
- *onek, frakak ekar dostez apurtute ziriziridxetan ibillitxe*
- *e zuez geidxau ziriziridxetara eztot eitxen dxaboitxeko be ta*

## ZIRIZIRIKE ##

Irristadan. Laprastadan.

- *zirizirike dxun da andik bera, bera kotxie*
- *miñ eiñ dxot popan, zirizirike ibill gariez da arri bet dxo dot*
- *eskillaratan pinkidxe dakoie tez, zirizirike dxun nai eskillatatik bera*
- *euridxe danien, Lameran zirizirike ibilltxeko moduen oten da*

Azkuek Mundakan jaso du, baina jokoa dela dio, beraz, zentzua ez da berdina.

## ZIRRIZARRA / IE ##

Katarro bat dagoenean eta bularreko estua genatzen denean sortzen den zarata.

- *zirrazarra andidxe dakot, zeuzer artun biarko dot*
- *zirrizarrie bigunduteko bedarran kataplasmie imiñi*

## ZOKILLE ##

Pertsona dorpea. Trauskil.

- *zelako zokille da ori mutille, nobidxerik pe eztau okingo*
- *zokille ezan da beran bixi guztidxen*
- *zokille lez dxan, zokille lez ibilli, da zokille lez ilko da*
- *aldiano zokille dozu, da berak pentsaten dau zeuzer dale*

Zokila lur-zati handi eta gogorra da. Horregaitik, askotan, *zokil* hitzari *aldeano* hitza gehitzen zaio.

## ZOLTZIÑE ##

Zoldu egitea. Itzemin.

- *zoltziñek urten dost surren*
- *orrek zaldarrak zoltziñera ekartie bi dau*
- *zoltziñek miñ andidxe emoten dau, baie ariñau osatuko dxatzu*

/zoltze > zoltzia > zoltzina > zoltziñe/

## ZORRIZTO ##

Gaur egun ez dago zorririk, edo, behintzat oso gutxi ikusten da. Baina garai bateko miseria hori kontutan izanda, gaurko *aberatsei* aplikatzen zaie, hau da, garai baten pobreak izan, eta orain ere pobreak izanda dirutsuak moduan agertzen direnei.

- *bestelako zorriztue da berori, da okiñ ez dxateko be*
- *zulako zorriztuekaz eztot kure tratorik*
- *or famelidxen danak tiez arro zorrizto batzuk*

## ZOZO / UE ##

Zakil.

- *zozue ikusi tsat areri gixonari*
- *da zer, zeuk pe zozue eztakozu ba?*
- *ondo gorde zozue, katuek dxan barik*

Berriro ere txori baten izena erabili da beste izen bat deskribatzeko.

## ZOZOLIÑUE ##

Umeen zakiltxoa.

- *zozoliñotxue atara txixe eitxeko*
- *ama nik eztot kure bañerara sartun zozoliñue ikusten dxast eta*
- *ba zozoliñue ez ikusteko fraka ta guzti sartun bañerara*

*Zozo* hitza diminutiboan jarrita erabilizen da.

## ZUEZGORA ##

Zuriz gora, Hau izango litzateke hitza. Konparazioan erabiltzen da, esaterako begiak gora begira jarri ezkero, begiko zuria besterik ez da ikusten. Arrainak, gora begira jartzen direnean tripa zuria ikusten zaie eta hau dirdaitsu agertzen da.

- *begidxek zuezgora on da tunbeta beringanien, illen antzagaz*
- *urregorrizko gauzek ikusten dotezenien begidzek pe zuezgora paraten dxastez*
- *an, para da zuezgora, oraiñ ez esan iñok pe ezebe*

## ZURRUPURRUE ##

Katarroa dagoenean arnasa hartzeko eragozpena dagoenean, batez ere umeetan.

- *onek imiek zurrupurrue dako*
- *zurrupurruentzat eukalito lurrune da ona*

## ZUMURUTUE ##

Pertsona serioa, barnekoia. Uzkurra.

- *gure aitxitxe total zumurutue ezan da, moso bat pe ez dotsu emoten ezan*
- *ori mutille zelako zurumutue da, barrerik pe eztau eitxen*



