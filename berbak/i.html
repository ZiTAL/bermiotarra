<!DOCTYPE html>
<html>
<head>
  <meta charset="utf-8">
  <meta name="generator" content="pandoc">
  <meta name="viewport" content="width=device-width, initial-scale=1.0, user-scalable=yes">
  <title></title>
  <style type="text/css">code{white-space: pre;}</style>
  <!--[if lt IE 9]>
    <script src="http://html5shim.googlecode.com/svn/trunk/html5.js"></script>
  <![endif]-->
</head>
<body>
<h1 id="i">I</h1>
<h2 id="ibiltxun">IBILTXUN</h2>
<p>Parranda asko, gaurik gauerdi dabilen pertsona.</p>
<ul>
<li><em>diruek gastaten dabiltzu a, ibiltxun zantarra</em></li>
<li><em>ibiltxune dala diñoie, baie orretarako dirue bi de, da arek ez tako</em></li>
<li><em>gaztetan ibiltxun-ibiltxune ezan da, oiñ fraillie da baie</em></li>
</ul>
<h2 id="igelenien">IGELENIEN</h2>
<p>Iazko urtearen aurrekoa. Orain bi urte.</p>
<ul>
<li><em>ori ezta ezkondu igez, igelenien baiño</em></li>
<li><em>igelenien dxun garizen Parisera</em></li>
<li><em>guzurre zauz esaten, igelenien ezta ezan da</em></li>
<li><em>zuk esango dostazu niri, ni igelenien dxun banai!</em></li>
</ul>
<h2 id="iguzidxe">IGUZIDXE</h2>
<p>Igurtzia.</p>
<ul>
<li><em>iguzidxe eiñ ezkero miñ dxakozun lekuen, dolorie kenduko dxatzu</em></li>
<li><em>eistazuz iguzi batzuk lepoko miñegaz eziñ dxot auenta ta</em></li>
<li><em>igutidxek eitxen eitxen argaldu eitxen zara</em></li>
</ul>
<p><em>iguzi</em> aditza izen bihurturik erabiltzen da. Aditz forman ere erabili arren, askoz ere gutxiago gertatzen da.</p>
<h2 id="idxe">IDXE</h2>
<p>Ia-ia.</p>
<ul>
<li><em>idxe Tonpoitxik bera dxeusi nai deskuideta</em></li>
<li><em>idxe diñozu, baie horrek asko falta dau gero</em></li>
<li><em>idxe kotxie ostu! Grazidxek konturatu garizena!</em></li>
</ul>
<h2 id="idxeitxik">IDXEITXIK</h2>
<p>Apur batengatik.</p>
<ul>
<li><em>idxeitxik aberastu, lumero bategaitxik ez dost unen loteridxek</em></li>
<li><em>idxeitxik arboliek zapaldu geure ganera dxeusitxe</em></li>
<li><em>amaperrien txakurre! Idxeitxik bienganera botaten gaitxuz</em></li>
</ul>
<h2 id="idxelien">IDXELIEN</h2>
<p>Hiltzeko zorian.</p>
<ul>
<li><em>idxelien on da ainbeste denporan</em></li>
<li><em>idxelien zauzela esan dostie da orain parrandan</em></li>
<li><em>azidentie on danien bertara dxun garizen da an ikusi dun idxelien dauena</em></li>
<li><em>guzurre ezan da idxelien dauena</em></li>
</ul>
<h2 id="idxen">IDXEN</h2>
<p>Igo.</p>
<ul>
<li><em>San Juanera dxun gariez baie eztogu idxen bertara gora</em></li>
<li><em>idxen eskillarak ontxe momentuen</em></li>
<li><em>idxengo zara aurra teillatora?</em></li>
<li><em>zelan idxengo nai ba, eztakot eskillararik eta</em></li>
</ul>
<p><em>Idxelien</em> en antzeko beste kasu bat. Fonetikaren aldakuntzaz bariante bat sortu da.</p>
<h2 id="idxetxuen">IDXETXUEN</h2>
<p>Itotzeko zorian. Presaka ibili.</p>
<ul>
<li><em>Laideko plaidxen mutil bet atrapa dauie idxetxuen</em></li>
<li><em>neu be olato andidxek dauzenien idxetzuen ibilltxen nai</em></li>
<li><em>trenarako ordue dala ta, idxetxuen ibill dxe</em></li>
<li><em>idxetxuen nabil biarrak eitxen gero telebisiñue ikusteko</em></li>
<li><em>idxetxuen dator, zer pasa dxatzo ba?</em></li>
<li><em>idxetxuen eiñ txuz eskillara guztidxek</em></li>
</ul>
<p><em>Idxen</em> bezala, jasan dituen aldaketak izan dira arrazoi, forma hau sortzeko.</p>
<h2 id="ikeski-dxe-ikeskiñe">IKESKI / DXE / IKESKIÑE</h2>
<p>Ekandu. Ohiturak. Bi formak erabilizen dira.</p>
<ul>
<li><em>ikeskidxek takoz onek imiek</em></li>
<li><em>bai, ikeski txarrak takoz, baie neuk kenduko tzatez</em></li>
<li><em>ez pentsa, ikeski onak pe bakoz</em></li>
<li><em>ikeskiñek ez tiez aztuten</em></li>
<li><em>an dau nire semie, neska-mutill txarran tartien, ikeskidxek ikasten</em></li>
</ul>
<p>Azken esaldi honetan bi eratara erabili da <em>ikasi</em> aditza. Hitz honen osagaiak /ikas/ + /ki/ atzizkia izan dira.</p>
<h2 id="ikomelaue">IKOMELAUE</h2>
<p>Mozkorra.</p>
<ul>
<li><em>ikomelauegaz etor da etzera, da ganera aldarrike</em></li>
<li><em>bestelako ikomelaue dakozu, non atrapa zu ba</em></li>
<li><em>gaur ondo pasateko egune da, ikomelautxue artun da enbraren bategaz andratan ein</em></li>
<li><em>ikomelauen antza dakostazu txo</em></li>
</ul>
<p>Hiku edo piku melatua hartu da, konparazioa eginez, izen baten funtzioa betetzeko.</p>
<h2 id="illbixikue">ILLBIXIKUE</h2>
<p>Hil itxura.</p>
<ul>
<li><em>nondik zatoz ba, illbixikuen arpeidxe dakozu te</em></li>
<li><em>alabatxi eguzkidxe artzien tire illbixikuelez zauz de</em></li>
<li><em>au illbixikuen kolorie kentziko tunbeta para bi nai eguzkitan</em></li>
<li><em>zer diño berorrek illbixikuek ba, pentsaten dau grakue dala bera</em></li>
</ul>
<p><em>il</em> <em>bizikoa</em>, beraz hitz konposatua da.</p>
<h2 id="ille">ILLE</h2>
<p>Pertsona ahula, adore gabekoa. Zapore edo gatz bako gauza.</p>
<ul>
<li><em>nongo ille da berau imie, kalera be eztau urteten</em></li>
<li><em>ille da, baie berak ku dauenien majo mobiten da</em></li>
<li><em>olako persona illegaz ibilli baiño, obeto da ormigaz ibilli</em></li>
<li><em>brekie beseue baiño illaue ezaten da dxaten</em></li>
<li><em>argi ille dau berton, ikusi be ezta eitxen</em></li>
</ul>
<p>Lhanderen hiztegian baino ez dut aurkitu zentzu horretan.</p>
<h2 id="illekuek">ILLEKUEK</h2>
<p>Andrazkoaren hilekoak.</p>
<ul>
<li><em>illekuek amabi urtegaz etor dxatzoz</em></li>
<li><em>illekorik ezpakozu, ez zauz ondo, ez zauz seguru te</em></li>
<li><em>illekuekaz be uger eitxen dot nik</em></li>
<li><em>ba illekuekaz ballue artzie ezta ona</em></li>
</ul>
<h2 id="imajiñie">IMAJIÑIE</h2>
<p>Emakume oso polita.</p>
<ul>
<li><em>Edurnen imie imajiñie da, politxaue!</em></li>
<li><em>nire semiegaz dabillen neskatue imajiñie da</em></li>
<li><em>imajiñilako imiek takoz gure alabiek</em></li>
</ul>
<h2 id="imelapurre">IMELAPURRE</h2>
<p>Gizon oso lizuna, neska gaztetzoak gustatzen zaakiona.</p>
<ul>
<li><em>aregaz ez dxun gero, imelapurre da ta</em></li>
<li><em>ori neskie imelapur bategaz dabill</em></li>
<li><em>imelapurrek ibill dziez atzoko berbenan</em></li>
<li><em>imelopurren antzeko bategaz etor da Benidorretik</em></li>
</ul>
<p>/ume/&gt; /ime/ + /lapurra/ → imelapurra → imelapurre</p>
<h2 id="imemokue">IMEMOKUE</h2>
<p>Gazteegia. Umemoko.</p>
<ul>
<li><em>imemoko guztidxek takoie kotxie</em></li>
<li><em>imemokue zara ondiño, berbenara dxuteko</em></li>
<li><em>berak imemokuek esan dotsu ori</em></li>
<li><em>Bermioko imemokuentzat neiko ta lar diez onek dxaidxek</em></li>
</ul>
<p>Goikoaren antzera, izen bat eta adjektiboa lotzen dira.</p>
<h2 id="imenta">IMENTA</h2>
<p>Asmatu.</p>
<ul>
<li><em>ori ezta egidxe, ori berak imenta dau</em></li>
<li><em>ez esan ori alabatxu, eztau imenta ta, egidxe dozu</em></li>
<li><em>beti gauz gauzek imentaten da sekule be eztosku uneten ondo, baie arei bai</em></li>
</ul>
<h2 id="imezantarra">IMEZANTARRA</h2>
<p>Umemoko. Zentzu berdinean erabiltzen da, baina peioratiboagoa da.</p>
<ul>
<li><em>Imezantar guztidxek bertan dandarrez kabezuduen atzien</em></li>
<li><em>zer dakarrie imezantarrok</em></li>
<li><em>beti esaten dot imezantarrakaz ez ibilltzeko</em></li>
</ul>
<h2 id="infle-ta">INFLE / TA</h2>
<p>Bete. Hanpatu.</p>
<ul>
<li><em>ai! Infleta nau dxan doten bestegaz</em></li>
<li><em>pastelak dxaten infle, txanpana edaten infle, geidxau zer?</em></li>
<li><em>infleta ikusten dot ori mutille, geixorik tau ela?</em></li>
</ul>
<h2 id="ingiruek">INGIRUEK</h2>
<ol type="1">
<li>Pertsona baten gorputzeko atal ikusiezinak.</li>
</ol>
<ul>
<li><em>neure ingiru guztidxetatik izerditxen nau</em></li>
<li><em>ingiruek agiridxen on da Antxorako plaidxen</em></li>
<li><em>gonak altzata ibill dxe ingiruei aixie emoten</em></li>
</ul>
<ol start="2" type="1">
<li>Gauzak.</li>
</ol>
<ul>
<li><em>ingiro guztidxek endredaten dau, zer topako</em></li>
<li><em>da aixie ekar dauenien, geure ingiruek errekojiten asi garizen</em></li>
<li><em>zeure ingiro danak berton itxitxe nora zuz ba</em></li>
</ul>
<ol start="3" type="1">
<li>Inguruneak.</li>
</ol>
<p>Zentzu honetan askoz ere gutxiago erabiltzen da.</p>
<ul>
<li><em>amen ingiruen eztau mutillik</em></li>
</ul>
<p>Hitz hau <em>inguru</em> hitzaren bariante bat da, eta /i/ bokalaren asimilazioa gertatu da.</p>
<h2 id="indxada">INDXADA</h2>
<p>Atunaren belarriak deituak. Gazteleraz <em>ventresca</em> deitzen diete, baina Bermeon erdaraz ere <em>ijada</em> deitzen diegu.</p>
<ul>
<li><em>ze gozo dauz onek indxadak, obienak tiez</em></li>
<li><em>eztau indxadarik, eztau atunik eta</em></li>
<li><em>karu dauz gero indxadak, laster lebatza baiño karuau</em></li>
</ul>
<h2 id="inke">INKE</h2>
<p>Sartu.</p>
<ul>
<li><em>sasidxek inke dxastez izterratan</em></li>
<li><em>au kuadrue orman inke bi de</em></li>
<li><em>orrotzak inketen okitxie lez dakot gorputz guztidxe</em></li>
<li><em>isillik ezpazauz kutxillue inkeko tsut tripen</em></li>
<li><em>untze bat inke dxast buruen</em></li>
</ul>
<p>Gaztelerako <em>hincar</em> aditzak <em>inkatu</em> eman behar zuen, baina ez da geratu horrela, bide erdian geratu da.</p>
<h2 id="inkirridxo">INKIRRIDXO</h2>
<p>Afan.</p>
<ul>
<li><em>alabatxi artuixu inkirridxue, ostantzien ez zara ailiegako iñora be</em></li>
<li><em>abille da arrañek atrapaten baie inkirridxo andidxe dako</em></li>
<li><em>inkirridxuen pasinuegaz eitxen txuz andidxek</em></li>
<li><em>patroi ona da baie eztako inkirridxorik</em></li>
</ul>
<h2 id="inkirridxozue">INKIRRIDXOZUE</h2>
<p>Ahalegintsua.</p>
<ul>
<li><em>ba gure patroie total da inkirridxozue</em></li>
<li><em>inkirridxozue ezpada eztako zeregiñik</em></li>
<li><em>inkirridxozue ezanda be, beti ezta oten arrainek atrapateko erarik</em></li>
</ul>
<p>Hitz hauen oinarria bilatzeko hipotesi baten sartu behar da. Hau da, <em>inquirir</em> aditza hartu. Hala ere ez dago argi zein izan zitekeen hitz honen eboluzioa.</p>
<p>/inquiridor/ /inquiridoso/ → inkiridoso → inkirridoso → inkirrodxoso/ Gero, hemendik <em>inkirridxo</em> geratuko zen.</p>
<h2 id="inkisisiñue">INKISISIÑUE</h2>
<p>Nahastea. Iskanbila.</p>
<ul>
<li><em>zelako inkisisiñue arma dau ba, iñor be aklara bez</em></li>
<li><em>jente guztidxe aldarrrike, eskureko, inkisisiñue bertan</em></li>
<li><em>amen armaidxuen inkisisiñue dau, dana dau nastata</em></li>
</ul>
<h2 id="inkisisintie">INKISISINTIE</h2>
<p>Nahastero/a.</p>
<ul>
<li><em>eztau inkisisintiaurik, egidxek eta guzunek nastien esaten abille da</em></li>
<li><em>isillik on zaitxez inkisisintiori, enidxe nasta zu te</em></li>
<li><em>ni inkisisintie? Zeu andidxena!</em></li>
</ul>
<h2 id="inkomodata">INKOMODATA</h2>
<p>Haserretuta.</p>
<ul>
<li><em>inkomodata dauz, diruen ganien</em></li>
<li><em>ori be bada tristie ba, aizte bat bakarrik okiñ da beragaz inkomodata egotie</em></li>
<li><em>atziñe inkomoda diez, imiek txikidxek ezan dizenetik dauz asarratute</em></li>
</ul>
<h2 id="interiora">INTERIORA</h2>
<p>Kamiseta.</p>
<ul>
<li><em>interiora kendu bustitxe dakozu te</em></li>
<li><em>merke on diez gaur interiorak plazan</em></li>
<li><em>kolorezko interiorak ez dxastez gustaten</em></li>
<li><em>negureko interior lodidxek erosi bi dotez</em></li>
</ul>
<p>Gaztelera <em>ropa interior</em> etik hartu da eta <em>elastiko</em> hitzarekin batera erabiltzen da. Hala ere, gaur egun, <em>kamiseta</em> hitza gainditzen doa.</p>
<h2 id="intrankill">INTRANKILL</h2>
<p>Urduri. Artega.</p>
<ul>
<li><em>bera imie etorri arte intrankill oten nai</em></li>
<li><em>ez on intrankill ba, laster etorko da ta</em></li>
<li><em>ikusten ezan dxatzo intrankill dauena</em></li>
<li><em>intrakillidadie gauze txarra da, orreitxik on trankill</em></li>
</ul>
<p>Azken esaldi honetan bi forma agertzen dira:</p>
<ol type="1">
<li>Izenaren funtzioa betetzen duen <em>intrankillidadie</em>.</li>
<li>Adberbio funtzioa betetzen duen <em>trankill</em> antonimoa.</li>
</ol>
<p><em>Lasai</em> eta <em>urduri</em> hitzen ordez, gaztelerako hitz hauek erabiltzen dira normalki.</p>
<h2 id="inpididxue">INPIDIDXUE</h2>
<p>Inperioa. Diru asko.</p>
<ul>
<li><em>oiñ ondo dau bera imie, baie inpididxue kostata</em></li>
<li><em>irebazi orrek, inpididxue, gaur eztako txiki bet baie</em></li>
<li><em>inpididxue okiñ dxe be, askotan dana gastaten da</em></li>
</ul>
<h2 id="intzentzue">INTZENTZUE</h2>
<p>Mailu bat. (figuratiboan). Aspergarria.</p>
<ul>
<li><em>intzentzue zara alabatxi, ez zara lotu be eitxen eskatuten</em></li>
<li><em>intzentzue lez dabil zapatak erosteko esaten</em></li>
<li><em>intzentzue ezan bi zara, baten batek kasu eitxeko</em></li>
</ul>
<h2 id="iñetazidxe">IÑETAZIDXE</h2>
<p>Txingorra.</p>
<ul>
<li><em>menditxik bueltan iñetazidxek atrapa dosku</em></li>
<li><em>hotzan hotzagaz euridxe ein biharrien iñetazidxe ein dxau</em></li>
<li><em>iñetazidxegaz ezin dxiez edurren muñekuek egin</em></li>
</ul>
<h2 id="iñuzente">IÑUZENTE</h2>
<p>Ergela. Tontoa. Harroa.</p>
<ul>
<li><em>zer dakar berorrek iñuzentiek ba, danak insulteten</em></li>
<li><em>dxun zaitxez ortik iñuzente txarridxori</em></li>
<li><em>iñuzentiaue da, danak tauzela berari begire pentsaten dau</em></li>
<li><em>baie ze tontue da ba, iñuzente utse da</em></li>
</ul>
<p>Gaztelerako <em>inocente</em> hitza, zentzua aldatuta erabiltzen da.</p>
<h2 id="iñuzentekeidxek">IÑUZENTEKEIDXEK</h2>
<p>Tontakeriak. Zirtzileriak.</p>
<ul>
<li><em>iñuzentekeidxek esaten zabiltzez, eztakozu errozoirik</em></li>
<li><em>ez takotela errozoirik eta iñuzentekeidxek esaten nabillela diñozu, ba laster ikusiko zu, errozoie badakot edo ez</em></li>
<li><em>iñuzentekei gitxiau eiñ da artun zentzune, edadie be bakozu</em></li>
<li><em>iñuzentekeidxekaz bete dau etzie, eztau koadro bat non sartun</em></li>
</ul>
<h2 id="iñuzentetute">IÑUZENTETUTE</h2>
<p>Lelotuta.</p>
<ul>
<li><em>iñuzentetute dau beragaz mutillegaz</em></li>
<li><em>ez takitx non dakoten burue be, iñuzentetute nau</em></li>
<li><em>ez da eztrañue iiñuzentetute otie, emon tzun disgustuegaz</em></li>
</ul>
<h2 id="irutxikikoa">IRUTXIKIKOA</h2>
<p>Balio gabekoa.</p>
<ul>
<li><em>irutxikidxen artun da gero milloiekaz saldu, auri eiñ dxau arek</em></li>
<li><em>arraiñek saldu duz irutxikidxen, total merke</em></li>
<li><em>alabatxi, niri ez emon irutxikiko sagarrak, ostantzien arpeidxen emongo tzut eurokaz</em></li>
<li><em>irutxikiko arraiñek ezan diez gaur, txikidxe ezan dan lez, prezidxue be merke</em></li>
<li><em>irutxikiko arpeidxe para dxatzo oneri imiri, dxan barik tau te</em></li>
</ul>
<h2 id="irrikillo-uek">IRRIKILLO / UEK</h2>
<p>Apaingarri barrokoak.</p>
<ul>
<li><em>orrek silloiek irrikillo lar dako, ezin dxe garbitxu be</em></li>
<li><em>espilluen bueltiek ez pentza irrikillo gitxiau dakonik</em></li>
<li><em>modan dauz ostabe irrikilluek baie neuk elekidot erosiko olakorik</em></li>
</ul>
<h2 id="isillekue">ISILLEKUE</h2>
<p>Isilean aurreztutako dirua. Baina ezkutuan gordetako dirua ere isilekoa izango da.</p>
<p>Arrantzaleen artean erabili ohi da. Partila egiten denean, emazteak jakin barik, diru apur bat sisatzen da. Hori da isilekoa. Baina orain oso arrunta da egoera guztietan.</p>
<ul>
<li><em>beran isillekuekaz erosi dau erlojue</em></li>
<li><em>isillekuek okiñ txuz gordeta, ta arekaz dxun da Benidorrera</em></li>
<li><em>gordeta dakozuzen isillekotxuek atara, afaidxe dxaten dxun bi du te</em></li>
<li><em>nire isillekuekaz ez tu gauze andirik eingo</em></li>
</ul>
<h2 id="isillikostuke-isillostuke">ISILLIKOSTUKE / ISILLOSTUKE</h2>
<p>Ezkutatzen.</p>
<ul>
<li><em>isillikostuke ibill gariez Lameran eureri eskapaten</em></li>
<li><em>eurek pe igual ibilli diez atzo, isillikostuke geuk ez topateko</em></li>
</ul>
<h2 id="ispitxie">ISPITXIE</h2>
<p>Espia. Zentzua zabalagoa da, bizitzaren edozein egoeratan erabiltzen delako.</p>
<ul>
<li><em>ispitxie da a, arenak eta orrenakaz enteratu da gero beste batzuei konta</em></li>
<li><em>ispitxien biarrak dabill eitxen, an entzun da gero, orregaz aprobetxa</em></li>
<li><em>zelako ispitxie zara ba, neu elekinai fidxeko zugaz</em></li>
</ul>
<h2 id="itxosue">ITXOSUE</h2>
<p>Itsaso handia.</p>
<ul>
<li><em>ez dxuen uger, itxosue dau te</em></li>
<li><em>ainbeste denporan on diez urten barik itxosuegaz</em></li>
<li><em>eztaitx dxungo banai Lagara, ara dxuteko itxosue dau te</em></li>
<li><em>atxetan on da, ta itxosuek atara dau ta itxo eiñ dxe</em></li>
</ul>
<p>Nahiko da berba bakar hori, itsaso gogorra dagoela adierazteko.</p>
<h2 id="itxosotie">ITXOSOTIE</h2>
<p>Arrainontziak itsasoratzea.</p>
<ul>
<li><em>dauen egualdidxegaz be itxosotie eiñ dxauie</em></li>
<li><em>Dakarren on dizenien itxosote gitxi sartun zauien</em></li>
<li><em>gaurtik aurrera itxosote askorik eztauie eingo</em></li>
<li><em>itxosote ona eiñ dxauie, bost milloien arraiñe erun dauie ta</em></li>
</ul>
<p>Hitz hau <em>itsasoratzea</em> hitzetik dator. Substantibo izatea gordetzen du.</p>
<p>Azkuek hitz honekin haitzetako belar bat deskribatzen du. Besterik ez dator.</p>
<h2 id="itxosopetekue">ITXOSOPETEKUE</h2>
<p>Elegante. Ederra. Berebizikoa. Neurtezina.</p>
<ul>
<li><em>itxosopeteko kotxie erosi dau, lau milloikue</em></li>
<li><em>itxosopeteko erlojue erregala tso amañarrabakidxek</em></li>
<li><em>ikusi duzen terrenuek itxosopetekuek tiez txo</em></li>
<li><em>atzo dxan dun afaidxe itxosopetekue ezan da, kabiar da guzti</em></li>
</ul>
<p>Hitz honek, neurria, kualitatea eta kantitatea adierazi eta kalifikatzen ditu.</p>
<h2 id="itsuatzien">ITSUATZIEN</h2>
<p>Atzean-atzean ibili.</p>
<ul>
<li><em>beti itsuatzien, bost urteko imielez ibilltxen, kantsata nako</em></li>
<li><em>ez ibilli itsuatzien enpanadiori</em></li>
<li><em>itsuatzien ibilltxen badxatzu txakurre, ostikada bat emon</em></li>
</ul>
<h2 id="itsuatzekue">ITSUATZEKUE</h2>
<p>Beti atzean dabilena.</p>
<ul>
<li><em>bestelako itsuatzekue zauz or, dxun adi ortik</em></li>
<li><em>amen dator itsuatzekue, eztost itxitzen baketan be</em></li>
<li><em>enator zugaz, itsuatzekue naiela diñozu te</em></li>
<li><em>itsuatzekue lez ibilltxen dxatzo amari, atzien atzien</em></li>
</ul>
<p>Gaztelerako <em>lazarillo</em> edo horren antzeko zerbait definitzeko erabili izan dela dirudi. Baina <em>lazarillo</em> <em>itsuaurrekoa</em> izango da eta ez alderantzizkoa.</p>
<h2 id="itxugiñe">ITXUGIÑE</h2>
<p>Itogina. Konparazioan, gauzak berehala egitea edo esatea guslatzen zaiona.</p>
<ul>
<li><em>bestelako latie emoten zauz, itxugiñori</em></li>
<li><em>ez ezan itxugiñe da trankill egon</em></li>
<li><em>zelako itxugiñe zara ba, ezin zu on apur baten</em></li>
<li><em>itxugiñe dator kamarara, euri asko eiñ dxauelez</em></li>
<li><em>ara ta oña dabill itxugiñe lez lotu barik</em></li>
</ul>
<p>Hiztegietan <em>gotera</em> zentzuaz baino ez da jaso.</p>
<h2 id="itsuki">ITSUKI</h2>
<p>Marrazo familiako arraina. Begiak txikiak -marra bi- izanik, konparazioan erabiltzen da, oso gutxi ikusten duten pensonei aplikatuz.</p>
<ul>
<li><em>itsuki esaten tzoie gitxi ikusten dauelako</em></li>
<li><em>eztozuz topaten? Itsukidxek paiño gitxiau ikusten zu alabatxu</em></li>
<li><em>an ibill dxe, itsukidxen moduen gauzek topaten, da ezin topa</em></li>
</ul>
<p>Hitz hau, hiztegietan datorren definizioa azaltzeko, kostako herrietatik edo euretariko batetik sortu dela esan dezakegu. Edo alderantziz gerta zitekeen <em>itsuki</em> izena arrain horri jartzea, begi txikiak dauzkalako.</p>
<h2 id="itsumendedun">ITSUMENDEDUN</h2>
<p>Presaka eta presaka ibiltzea edo egitea gauza guztiak, edo ondo pentsatu gabe.</p>
<ul>
<li><em>da itsumendidxen, gauze guztidxe benan itxitxe eskapa dun</em></li>
<li><em>itsumendidxen zabiltzezelako pasaten dxatzuz olako gauzek</em></li>
<li><em>itsumendikue zara alabatxi, ez zu ikusten aurrekue be</em></li>
</ul>
<p>Hitz honen konposizioan <em>itsua</em> eta <em>mendia</em> hitzak agertzen dira. Baliteke, zentzua, itsua mendian ibiltzen den moduan ibiltzea izango dela. Baina <em>itsumendua</em> ere izan daiteke. Azkuek beste zentzu batez jaso du hitz hau.</p>
<h2 id="itxidxe">ITXIDXE</h2>
<p>Arduragabekoa.</p>
<ul>
<li><em>zelako itxidxe zara ba, gauzek ein barik kalera dxun zara</em></li>
<li><em>ofiziñen iguala da, itxidxe, dana itxitxen dau ein barik</em></li>
<li><em>itxidxe ezateitxik galdu dau arek puestu on bat</em></li>
</ul>
<h2 id="itxitasune">ITXITASUNE</h2>
<p>Arduragabetasun.</p>
<ul>
<li><em>itxitasuneitxik lagunek pe eztauie gure kuadrillen</em></li>
<li><em>itxitasune da aren defetorik andidxena</em></li>
</ul>
<h2 id="ixe">IXE</h2>
<p>Jaso.</p>
<ul>
<li><em>majo ixe dau arek iñon diruek guzurrek esanda</em></li>
<li><em>aixerik eztauelez belak (toldo) ixe bi diez</em></li>
<li><em>diruek ixe! Ezta makala zelako diruek ixe txuzen</em></li>
<li><em>orrek diro danak ixeten badoitxuz, aberastu eingo da</em></li>
</ul>
<p>Gaztelerako <em>izar</em> aditza du oinarri hitz honek.</p>
<p>/izar → iza → ixe/</p>
<h2 id="ixenta">IXENTA</h2>
<p>Aipatu. Izenda izango da, baina zentzua beste bat izaten da.</p>
<ul>
<li><em>danak ixenta txuz bera izan ezik</em></li>
<li><em>nora dxungo naitxen ixenta barik pa</em></li>
<li><em>eztau zetan ixenta, ixenta barik pe, badakigu zeu zarana ta</em></li>
<li><em>ni ez ixenta ezetarako be, eztot kure ezur eiñ dxe</em></li>
</ul>
<p>Hitz hau <em>izendatu</em> ren laburpen bat da, txistukaria palatalizaturik.</p>
<h2 id="ixentaxiño-ue">IXENTAXIÑO / UE</h2>
<p>Urtebetetzea urteurrena edo horrelako zerbait ospatzen deneko oparitxoa edo gomutagarria.</p>
<ul>
<li><em>neure eguneko ixentaziñotxue bota dost korreotik</em></li>
<li><em>ixentaxiñue baiño ezta</em></li>
<li><em>aren ixentaxiñuek eskasak ezaten diez</em></li>
<li><em>amuman ixentaziñue dakozu amen</em></li>
</ul>
<p>Ikusten denez ez du <em>ixenta</em> ren antz handirik, zentzua beste bide batelik baitoa. Gainera, hartu duen atzizkia ere beste bat da, &gt;pen&lt; hartu beharrean &gt;zino&lt; hartu du: /izenda + zino → izendazino → izentazino → ixentaziño/</p>
<h2 id="ixixena">IXIXENA</h2>
<p>Ezizena.</p>
<ul>
<li><em>Bermion danak dakoie ixixena</em></li>
<li><em>eztakixu nongue dan a mutille, ixixena be eztaitx eta</em></li>
<li><em>ixixena ezpadakixu ezin dxu dxakin nongue dan</em></li>
</ul>
<h2 id="ixotu">IXOTU</h2>
<p>Atzera eragin. Izutu.</p>
<ul>
<li><em>ime guztidxek ixotu txuz, ikaratute</em></li>
<li><em>erriko txakur eta kato guztidxek etor dxaskuz etze aurrera, da ezegaz be ezin ixotu</em></li>
<li><em>an ibil gairez ixotuten, da azkanien be dxun diez</em></li>
</ul>
<h2 id="izterparientie">IZTERPARIENTIE</h2>
<p>Urruneko senideak edo ahaideak. Ia beti zentzu peioratiboan esaten da.</p>
<ul>
<li><em>gaurko alkatie neure aman izterpariende da</em></li>
<li><em>ez tuz ezetuten baie geure aitxen izterparientiek tiez</em></li>
</ul>
<h2 id="izterra">IZTERRA</h2>
<p>Izterra.</p>
<p>Bermeon ez da espezifikatzen zein alderdi den iztarra, eta berdin da goia, erdia zein behea, hau da, zangoa, oina edo izterra bera. Zentzu berean erabilizen den beste hitz bat, geroago agertuko den <em>kadera</em>.</p>
<ul>
<li><em>izterreko miñe dakot</em></li>
<li><em>izterra apurtu dau</em> (zangoa)</li>
<li><em>izter azpidxen kristelak kortada bat eiñ dxost</em></li>
</ul>
<h2 id="izurri-dxe">IZURRI / DXE</h2>
<p>Apeta. Guraria.</p>
<ul>
<li><em>langostinuek dxateko izurrie dakot. Zer ba, agarrakerak dakozuz ela?</em></li>
<li><em>arek andtriek, estaduen dauela, abillanan izurrie okitxen ezan dau</em></li>
<li><em>ni enau enbarazada, baie angulen izurre andidxe dakot</em></li>
<li><em>alabatxi, zapatak erosteko izurrie dakozu ela?</em></li>
<li><em>izurridxe edo ez izurridxe, nik zapatak erosko tez</em></li>
</ul>
<p>Beraz, <em>izurri</em> hitzak, beste zentzu bat hartu du.</p>
</body>
</html>
