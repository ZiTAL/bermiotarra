<!DOCTYPE html>
<html>
<head>
  <meta charset="utf-8">
  <meta name="generator" content="pandoc">
  <meta name="viewport" content="width=device-width, initial-scale=1.0, user-scalable=yes">
  <title></title>
  <style type="text/css">code{white-space: pre;}</style>
  <!--[if lt IE 9]>
    <script src="http://html5shim.googlecode.com/svn/trunk/html5.js"></script>
  <![endif]-->
</head>
<body>
<h1 id="m">M</h1>
<h2 id="majajai">MAJAJAI</h2>
<p>Bai zera!</p>
<ul>
<li><em>zuk eingo dozule arenadurie? Majajai zuri</em></li>
<li><em>dirue emongostela? Bai! Majajai! Ori eztau siñistuten berak pe</em></li>
<li><em>baietz ba! Majajai! Ez pentsatie dako orregaz engañeko nauenik</em></li>
</ul>
<h2 id="majarik">MAJARIK</h2>
<p>Dotore.</p>
<ul>
<li><em>an dxun dxatzu a majarik dxantzitxe Lamerara</em></li>
<li><em>neuri be gustaten dxast majarik ibiltxie</em></li>
<li><em>ezara dxazten majarik ela?</em></li>
<li><em>zer ba? Beti dxantzi bi de majarik kalera urteteko ela?</em></li>
<li><em>majarik dxantzi arren ni beti nai betikue</em></li>
</ul>
<p>Gaztelerako <em>majo</em> = <em>ataviado</em>, <em>lujoso</em> hitzetik hartuta dagoela dirudi, zentzuari begiratuta behintzat. Gero femeninora pasatu da. Kasu honetan, substantiboa, adberbio bezala erabili izan da. Femeninoan erabiltzen da beti, nahiz eta gizonezkoei ere aplikatu.</p>
<h2 id="majazale-ie">MAJAZALE / IE</h2>
<p>Ondo jantzita edo soineko dotoreak gustatzen zaizkien pertsonak, gizonak eta emakumeak.</p>
<ul>
<li><em>ni enai ezan majazalie, baie noizik bein gustaten dxast ondo dxaztie</em></li>
<li><em>neure gixona be total majazalie dozu</em></li>
<li><em>maja zalie banai, baie erropiek takon dirugaz nok erosi?</em></li>
<li><em>gure aitxe beti ezan da majazalie</em></li>
<li><em>zeu be bazara zu majazabe, ezetz badiñozu zu be</em></li>
</ul>
<h2 id="majo">MAJO</h2>
<p><em>Ondo</em> sarkasmoz esana, peioratibo edo protesta tonuaz askotan.</p>
<ul>
<li><em>majo geratu da pintxe zun zatidxe</em></li>
<li><em>eztot pentsa olan geratuko danik, baie majo geratu da</em></li>
<li><em>or on dan saldie zer ein zu ba, bota? Majo! Oin zer dxango du ba?</em></li>
<li><em>maaajo! Eztala etorko esan dau? Da oin zer ein bi du</em></li>
</ul>
<h2 id="makatza">MAKATZA</h2>
<p>Gizon galanta, itxurosoa. Berriro fruta baten izena, adjektibo bat sortzeko.</p>
<ul>
<li><em>zemat gustaten dxast berori mutille ba, makatza da ta</em></li>
<li><em>atzoko pelikuleko mutille bai ezan dala makatza</em></li>
<li><em>zeure nebie be eztau txarto e? A be makatza bada ta</em></li>
<li><em>niri Paul Newman gustaten dxast, makatza lez dau ori be ta</em></li>
<li><em>ori zarra da, baie Robert Redford bai dauela makatza lez</em></li>
</ul>
<h2 id="malbakue">MALBAKUE</h2>
<p>Malezia gabekoa. Erdi tontoa.</p>
<ul>
<li><em>malbako mutillegaz ezkondu de da oiñ beitu imiek pe zelakuek tizen</em></li>
<li><em>malbakue da au imie, eztau ikusten iñon be txarrik</em></li>
<li><em>malbakue dala bai pentsa, orrek katoie daki gero</em></li>
</ul>
<h2 id="maldeziñue">MALDEZIÑUE</h2>
<p>Madarikazioa.</p>
<ul>
<li><em>ori atsue txarraue da, beti dau maldeziñuek botaten</em></li>
<li><em>orrek bakarrik ez, beste askok dakidxie maldeziñuek botaten</em></li>
<li><em>alabatxi, eztot kure beragaz kontorik; maldeziñue bota dost niri arek</em></li>
<li><em>bai, neure laguneri be maldeziñue maldeziñuen ganien bota tso</em></li>
</ul>
<h2 id="maldeziñurtike">MALDEZIÑURTIKE</h2>
<p>Madarikazioak botatzen.</p>
<ul>
<li><em>zelako disgustue okiñ dxu ba, gure goiko andrigaz da berba batetik bestera ez dxasku asten maldeziñurtike</em></li>
<li><em>lengunien be alan dxun dxatzo beran aiztiri, maldeziñurtike</em></li>
<li><em>bai maldeziñurtike ibilltxen danan famie dako</em></li>
</ul>
<p>Hitz hau oso zaharra da. Nik neure amumari entzunda daukat. Nire amamak, gaur, ehun eta hogeita hamar une baino gehiago izango zituen.</p>
<h2 id="malkiste">MALKISTE</h2>
<p>Pertsonen aurrean txarto geratu.</p>
<p>Gaztelerako <em>malquisto</em> bera dugu. Baina oso erabilia denez, horregatik sartu da.</p>
<ul>
<li><em>ara, ni enue ezer esaten, eztot kure malkiste iñogaz da</em></li>
<li><em>iñori mesede bat eitxitxik, norbera lotu malkisteta</em></li>
<li><em>ez malkiste nireitxik alabatxu, ni neu konponduko naitxe</em></li>
<li><em>malkisteten bazara gero etzue beituten arpire be</em></li>
</ul>
<h2 id="malmosa">MALMOSA</h2>
<p>Pertsona oso trankila, oso ona, baina energia gabekoa.</p>
<ul>
<li><em>zure nebie malmosa da, eztau ernegaten iru txiki be</em></li>
<li><em>malmosa zara alabatxi, eztakixu edonok burleko tsune olan bazuez?</em></li>
<li><em>klaro dana malmosa, oneidxe ezatie ezta ona</em></li>
<li><em>malmosa be malmosa da gero</em></li>
</ul>
<h2 id="mamaixela">MAMAIXELA</h2>
<p>Albotik kendu ere egiten ez den laguntzailea. Zentzu peioratiboan beti.</p>
<ul>
<li><em>bestelako mamaixela daruzu albuen. Bai, neure lagune da</em></li>
<li><em>nigaz ez etorri eztot biar mamaixelik eta</em></li>
<li><em>an dxun dxatzu a, mamaixelagaz Lamerara. Nogaz? Beran aiztiegaz</em></li>
<li><em>mamaixelagaz dxutekutan etzien lotuko nai</em></li>
</ul>
<p>Hitz bau, frantseseko <em>mademoiselle</em> tik sartu da.</p>
<p>/mademoiselle → mamuaselle → mamaselle → /mamaixela/</p>
<p>/ua/ → /a/ eman du. Eta arraroa bada ere &gt;ll&lt; sinplitikatu egin da. &gt;s&lt;, normala den bezala, palatalizatu egin da eta horren ondorioz, &gt;i&lt; bat garatu.</p>
<h2 id="mamala">MAMALA</h2>
<p>Malezia gabeko edo gutxiko pertsona.</p>
<ul>
<li><em>mamalie ezatearren pasaten dxatzoz orrek gauzek</em></li>
<li><em>mamala mamala utse zara, egunen baten, baten batek, zeure lepotik eingo dau barre</em></li>
<li><em>oraiñ ez ein negarrik, mamalie bazara nok bi tsu</em></li>
<li><em>mamalanekue da, ta ze eingo tsagu ba</em></li>
</ul>
<h2 id="mamaue">MAMAUE</h2>
<p>Mamua.</p>
<ul>
<li><em>ein lo laztana, ostantzien mamaue etorko da</em></li>
<li><em>gauez mamauek ibilltxen dizela esaten dauie</em></li>
<li><em>mamauek dizela esan bai, baie kontrabandistek majo dabiltzez</em></li>
</ul>
<h2 id="mana">MANA</h2>
<p>Mania.</p>
<ul>
<li><em>mana dako beragaz erropigaz, kendu be eztau eitxen soiñetik</em></li>
<li><em>mana okiñ beragaz mutillegaz, da gero txarto urten tso</em></li>
<li><em>bertara dxuten dakozu mana ezta? Ba ez zara dxungo</em></li>
<li><em>manak takoz beragaz enbrigaz, ezta ba politxe be ba</em></li>
</ul>
<p>Azken boladan <em>manije</em> sartu den arren, erabilera zabala dauka oraindino.</p>
<h2 id="manda-ie">MANDA / IE</h2>
<ol type="1">
<li>Partea. Aldea.</li>
</ol>
<ul>
<li><em>ezkerreko mandatik tator aixie</em></li>
<li><em>aurra mandara dxuen da ikusi an badau nire lagune</em></li>
<li><em>azpiko mandakue da kendu bi dena</em></li>
<li><em>okerreko mandarantz eiñ dxau, ez zauen dxun bi zan arantz da</em></li>
<li><em>goiko mandan dau elixie</em></li>
</ul>
<p>Azkuek ez du jaso, baina D.A.R.k. Mundakako Otxularen <em>Bertolda</em> aipatzen du. Hitz honek eman dituen deribazioak dira froga, Bermeon nolako erabilera zabala duen.</p>
<ol start="2" type="1">
<li>Alde batera jo edo egin. Inklinatu.</li>
</ol>
<ul>
<li><em>orrek etziek mandie artun dau, da ori peligrosue da</em></li>
<li><em>bai, manda andidxe dako, noiz dxeusiko dau te</em></li>
<li><em>mandie artzien badau eztaitx zer pasako dan</em></li>
<li><em>zelako manda garaue dako orrek gixonak</em></li>
<li><em>mandara eiñdxe dau zubidxe</em></li>
</ul>
<h2 id="mandanga">MANDANGA</h2>
<p>Mozkorra. Nagitasun. Lohasma.</p>
<ul>
<li><em>okiñ dxauen mandangiegaz aurrekue be eztau ikusten ezan</em></li>
<li><em>da bakanik on naielez, itxosopeteko mandangie atrapa dot</em></li>
<li><em>diro barik ezta atrapaten atrapa dozun mandangie</em></li>
<li><em>nik iñoiz be eztot okiit mandangarik</em></li>
</ul>
<h2 id="mandaz">MANDAZ</h2>
<p>Inklinatuta.</p>
<ul>
<li><em>mandaz dau ori arbolie</em></li>
<li><em>imin zun kuadrue mandaz imin zu</em></li>
<li><em>kuidadue okiñ mandaz dxun barik</em></li>
<li><em>mandaz dxuten bazara errekara dxeusiko zara</em></li>
</ul>
<h2 id="mandazkada">MANDAZKADA</h2>
<p>Balantzada.</p>
<ul>
<li><em>baporak eiñ dxauen mandazkadiegaz jente guztidxe manda batera dxun da ta idxe buelta</em></li>
<li><em>mandazkadiegaz beragaz eskillaratatik dxeusi de</em></li>
<li><em>zelan zauz or punte punten ba? Mandazkada bategaz andik bera zuez</em></li>
<li><em>mandazkada bat eiñ ezkero tartera guztidxek dxeusiko diez</em></li>
</ul>
<p>Ikusten denez, funtzio ugaritan erabiltzen da hitz hau.</p>
<h2 id="maneja">MANEJA</h2>
<p>Maneiatu.</p>
<ul>
<li><em>orregaz kotxiegaz enai manejaten ondo</em></li>
<li><em>ezin inaneja ibill dxe da azkanien bertan itxi dau lapikue</em></li>
<li><em>erropie dxesten maneja bez, da gixonari esan tsat imitzeko</em></li>
<li><em>au erlojue eruen, da ezpazara manejaten atzera ekarri</em></li>
</ul>
<p>Argi dago gaztelerako <em>manejar</em> aditzetik sartuta dagoela.</p>
<p>/manejar → maneja/</p>
<h2 id="manejue">MANEJUE</h2>
<p>Ganora. Trebetasuna.</p>
<ul>
<li><em>zelako manejue dako biarrien ba, eztau alakorik</em></li>
<li><em>ba beran aiztiek eztako manejo andirik, ata kontu lo dauela</em></li>
<li><em>manejue artun, aurrien dakozune eitxeko</em></li>
<li><em>eskuetan badakot manejue, baie eztost urteten ondo</em></li>
</ul>
<h2 id="manga">MANGA</h2>
<ol type="1">
<li>Jipoitu. Jo.</li>
</ol>
<ul>
<li><em>manga dau imie da negarrez bota dau etzera</em></li>
<li><em>barruko gixonak eiñ dxau mutille manga, etsolako ein errekadue</em></li>
<li><em>lengunien be manga manga eiñ dxau</em></li>
</ul>
<ol start="2" type="1">
<li>Nekatu.</li>
</ol>
<ul>
<li><em>eiñ dxoten beste biarregaz mangata nau</em></li>
<li><em>eske, manga eitzen da personie orrek biarrak eitxen</em></li>
<li><em>ganera mangata nauenien eztot eitxen lorik pe</em></li>
</ul>
<p>Nondik sartu den hitz hau ez dago argi. Baliteke, gaztelerako <em>mangonada</em> <em>golpe que se da con el brazo y manga</em> hitzetik deribatzea. Hau hipotesi bat, besterik ez da.</p>
<p>/mangonada → mangada → manga/</p>
<h2 id="manie">MANIE</h2>
<p>Mugitu.</p>
<ul>
<li><em>manie zaitxez berandu de ta</em></li>
<li><em>baie manie be ezta eitxen gero</em></li>
<li><em>ezpazara manieten berton itxiko zaitxut</em></li>
<li><em>manie ein bi nai orduek berez datoz ta</em></li>
</ul>
<p>Honaino aditzaren funtzioan erabili da. Baina izenaren funtzioaz ere erabiltzen da.</p>
<h2 id="maniue">MANIUE</h2>
<p>Higidura. Mugimendua.</p>
<ul>
<li><em>maniue artun euzera dxun bi du te</em></li>
<li><em>maniorik ezpadau eziñ dxe eiñ ezer</em></li>
<li><em>maniue ibill dxauie ertzaiiñek drogadunek atrapaten</em></li>
</ul>
<p>Aipatu dugun <em>manejo</em> berbera da baina zentzua aldatzean, hitza bera ere aldatu egin da, bai grafiaz, bai ahoskeran.</p>
<h2 id="maniobrosue">MANIOBROSUE</h2>
<p>Maniobra liandia duen itsasontzia da, baina gero katxeetara eta beste ibilgailu batzuetan ere pasatu da.</p>
<ul>
<li><em>ori bapora maniobrosue da</em></li>
<li><em>nirelagunen kotxie torpie da, ezta bape maniobrosue</em></li>
<li><em>automotorrak maniobrosuek ezaten diez</em></li>
<li><em>ba karruek ez tiez ezaten maniobrosuek, geidxenak beintzat</em></li>
</ul>
<h2 id="mandxungie">MANDXUNGIE</h2>
<p>Antxoa harrapatzeko sistema bat. Gaur ez da erabiltzen, baina hitza hor geratu da beste egoera batzuei aplikaturik, esaterako:</p>
<p>Negozio zikinak, argi ez dauden ekintzak edo gona kontuetarako aplikatua.</p>
<ul>
<li><em>iñok eztaki zelako mandxungie dabillen orrenbeste diro irebazteko</em></li>
<li><em>an dabiltzu a, mandxungen, beran gremidxoko enbrakaz</em></li>
<li><em>mandxungetan sartun ezkero ondo dau gau guztireko</em></li>
<li><em>mandxungerik ezpadako igarri eitxen dxatzo</em></li>
</ul>
<p>Sistema horretan antxoa guztiz <em>masa</em> eginda etortzen zenez horregatik zentzu hori.</p>
<h2 id="mantarra">MANTARRA</h2>
<p>Balio gabeko gauza. Gutxietsia. Despektiboan sarri.</p>
<ul>
<li><em>zer diñoie ime mantarrok, edade barik goixeko orduetan kalien oten</em></li>
<li><em>dxun nai plazara, baie ezta on ezebe, sagar mantar batzuk eta gauzeztizen azak baiño eztot ikusi</em></li>
<li><em>ori telie ez erosi, mantar mantarra da ta</em></li>
<li><em>zeuzer dalakuen erosi dot erropie ta mantarrak urten dost</em></li>
</ul>
<h2 id="manuen">MANUEN</h2>
<p>Ahul dagoen edo dabilen pensona, animalia edo gauza.</p>
<ul>
<li><em>ori mutille geixorik tau antza, manuen dabill dxe</em></li>
<li><em>manieko zara alabatxi manuen zabiltzez da</em></li>
<li><em>au txikota manuen dau, ondo ezpazu amarraten laster erungo dau arbolie aixiek</em></li>
<li><em>euridxe manuen manuen botaten dau</em></li>
<li><em>pausuek pe manuen eitxen txuz</em></li>
</ul>
<h2 id="manukue">MANUKUE</h2>
<p>Energia gabeko pertsona edo animalia.</p>
<ul>
<li><em>gure esnedunek astue dako manukue</em></li>
<li><em>bera be manukue da ta</em></li>
<li><em>gaurko gaztiek manukuek tie, ezeren pentsamento barik bixi diez</em></li>
<li><em>manuko txorrue dau iturridxen</em></li>
</ul>
<h2 id="mare">MARE</h2>
<p>Arrantza karga ona edo txarra.</p>
<ul>
<li><em>mare ona bakarrie, San Juanera dxungo gariez, baie txarra badan be dxun eingo gara osasuneitxik eskerrak emoten</em></li>
<li><em>mare ona ekarritxe be, eztoitxuz pagako dakozen zorrak</em></li>
<li><em>mare txarrak sartun dauie Canariasen dauzenak</em></li>
<li><em>kosterie eindxe dakozu mare on batzuk sartunde</em></li>
</ul>
<h2 id="mareziñue">MAREZIÑUE</h2>
<p>Mareoa.</p>
<ul>
<li><em>mareziñue etor dxatzo ta bienganera dxeusi de</em></li>
<li><em>mareziñuekaz nabill da eztaitx zer dakoten</em></li>
<li><em>ba mareziñuei kasu ein bi tsazu</em></li>
<li><em>mareziñue mareziñuen ganien dako, ta Bilbora altza bi dauie</em></li>
</ul>
<p>/mareo → mare + zino → marezino → mareziño → mareziñue/</p>
<h2 id="maridxe">MARIDXE</h2>
<p>Arrantzale bati dagokion harrapatutako arrantzaren dirua.</p>
<ul>
<li><em>maridxe ederrak artun txuz arek baie eztau agiri</em></li>
<li><em>batzun maridxiegaz bakarrik eziñ dxe bixi</em></li>
<li><em>baie askok maridxe bakarragaz bixi bi dau</em></li>
<li><em>iru maridxe dakoz etzien, baie irurekaz be etso allegaten</em></li>
</ul>
<h2 id="maridxerdiko">MARIDXERDIKO</h2>
<p>Itsasontzi bateko mutila, txo da, lehen, gizon bati zegokion maridxearen erdia jasotzen zuelako. Gaur ere, horrela deitzen da, nahiz eta osorik jaso partila. Analogiaz. adin bateko gazteztxo guztiak dira.</p>
<ul>
<li><em>maridxerdikueri bidxar goixien zortziretan etorteko</em></li>
<li><em>ori ezta maridxerdikuen biarra, baie ein eitxen dau</em></li>
</ul>
<h2 id="marikue">MARIKUE</h2>
<p>Maritxu. Marikoi plantak egiten dituena.</p>
<ul>
<li><em>niri ez ein paristerik marikuori!</em></li>
<li><em>marikuen plantak dakoz berak mutillek, baie ezta maritxu</em></li>
</ul>
<h2 id="maritxona">MARITXONA</h2>
<p>Modan dagoena baino arropa luzeagoak eramaten dituena. Mlodara janzten ez dena. Lehen baserritik etorritakoei esaten zitzaien.</p>
<ul>
<li><em>ori erropie marintxona lez dakozu</em></li>
<li><em>marintxona dozu dxasten</em></li>
<li><em>zueneko imien erropak, geidxenak marintxonak tiez</em></li>
<li><em>eztot kure ori erropie eruen, marintxon dakot eta</em></li>
</ul>
<h2 id="marisorgiñe">MARISORGIÑE</h2>
<p>Asko dakien umea gehienetan. Batzuetan nagusiei ere aplikatzen zaie.</p>
<ul>
<li><em>zer diñozu zuk marisorgiñorrek</em></li>
<li><em>au inde marisorgiñe da, lepek baiño geidxau daki</em></li>
<li><em>alabatxi marisorgiñ utse zara, zemat takixu ba</em></li>
<li><em>marisorgiñe lez ibilltxen da, dana dxakin guren</em></li>
</ul>
<p>Azkuek jaso du, baina <em>mariposa</em> adierazteko.</p>
<h2 id="maritentel">MARITENTEL</h2>
<p>Tentela, zentzu peioratiboan ia beti.</p>
<ul>
<li><em>zelako maritentela da ba, arruen pasiñuek eitxen dotsona da</em></li>
<li><em>maritentel eta ganorabakoa, besterik ez esatearren</em></li>
</ul>
<h2 id="marizar">MARIZAR</h2>
<p>Larregi jakitea adin determinatu baten.</p>
<ul>
<li><em>dakon edaderako marizarra da</em></li>
<li><em>marizartxue bada baie neuk eztot kure neure alabie olakue ezatie</em></li>
<li><em>ezta marizarra, dana da, berbalapikue</em></li>
</ul>
<h2 id="marmoka">MARMOKA</h2>
<p>Medusa. Baina konparazioan, gutxi mugitzen den pertsona.</p>
<ul>
<li><em>marmoka da ta ze eingo tsagu ba, bertan bertan bixi de</em></li>
<li><em>zu marmoka erdu auna, ia espabilleten bazaitxut</em></li>
</ul>
<h2 id="marrada">MARRADA</h2>
<p>Agirika.</p>
<ul>
<li><em>gauzek ondo ez eitxiarren neuk entzun dot marradie</em></li>
<li><em>eztako zetan ein marradarik, arek eztau agindxuten da</em></li>
<li><em>zeitxik ein bi tsasu marradie ba?</em></li>
<li><em>marrada asko eitxen dau arek, baie ezta txarra</em></li>
<li><em>marradak botaten abille da, gero ezpadau ezer eingo be</em></li>
</ul>
<h2 id="marraja">MARRAJA</h2>
<p>Marrazoa. Baina kasu honetan femeninoa da. Gazteleraz <em>tiburona</em> izango litzateke. Konparazioan emakume maltzurra, gezurtitxoa, eta trikimailuak erabiltzen dituena.</p>
<ul>
<li><em>marrajie zara gero, majo eitxen zuz zuk zeuri konbeniten dxatzuzen gauzek</em></li>
<li><em>marrajiaue da beti dau tranpak eitzen</em></li>
<li><em>marrajie bazara zeuretzat, ni enozu engañeko ta</em></li>
</ul>
<h2 id="marro-ue">MARRO / UE</h2>
<p>Mozorrotutakoa. Haratusteetan mozorrotuta dabilena.</p>
<ul>
<li><em>marruek asko on diez gauien, baie goizalderantz iñor bez</em></li>
<li><em>ime pillo ibill dxiez marro dxatzitze puxikekaz jentie dxoten</em></li>
</ul>
<h2 id="masamorra">MASAMORRA</h2>
<p>Itsasoko terminoa da. Karnata moduan itsasora botatzen den nahastea da. Konparazioan: Endredoa. Nahasmendua.</p>
<ul>
<li><em>zelako masamorrie dabill ba, iñor be ezta libreko</em></li>
<li><em>masamorratan ibilltxie gustaten dxasku te</em></li>
<li><em>masamorrie gero ta lodidxau due, or sartzien bagara eztu urteten bidxar be</em></li>
<li><em>zemat eta masamorra geidxau obeto</em></li>
</ul>
<p>Gaztelerako <em>mazamorra</em> = <em>mezcla de cosas dispares</em> hitza bera da.</p>
<h2 id="masgarratza">MASGARRATZA</h2>
<p>Mahats mikatza. Konparazioan pertsona zakarra. Ezatsegina.</p>
<ul>
<li><em>onen garratza, masgarratza dala?</em></li>
<li><em>eztako karaterrik dendan oteko, masgarratza da lez</em></li>
<li><em>masgarratzan arpidxe imiñdxe, nora due ba?</em></li>
<li><em>onek laranjak masgarratza baiño garratzau dauz</em></li>
</ul>
<p>Hitz honen zentzua, mahats garratzak jaten direnean ipintzen den aurpegiaren keinuaz konparatzen da. Mahats garratza, oso garratza den hirusta antzeko belar mota bat da. Horregatik hartu da konparaketa egiteko.</p>
<h2 id="masie">MASIE</h2>
<p>Masa. Kantitatea. Asko.</p>
<ul>
<li><em>jente masie on da errebatigue ikusten</em></li>
<li><em>atun masie ekar dauie oiñ etor dizenak</em></li>
<li><em>diro masie irebaziko dauie aurten</em></li>
<li><em>aldianue etor dalakon, ostantzien sagar masie ostu kun</em></li>
</ul>
<h2 id="maskarie">MASKARIE</h2>
<p>Lotsagabekoa. Aurpegi-handi.</p>
<ul>
<li><em>maskarie be zelakue zara ba, arpidxe be ez dxatzu domaten</em></li>
<li><em>maskara ederra da a, iñok ezebe esan barik etor da dxaten</em></li>
<li><em>maskarie naiela diñostazu, da zeu zer zara ba?</em></li>
</ul>
<p>Gaztelerako <em>máscara</em> hitzetik hartu da, eta esanahia ere bertatik hartu da. Aurpegian maskara bat izan balitz bezala jokatzea.</p>
<h2 id="masketu">MASKETU</h2>
<p>Lotsagabekoa.</p>
<ul>
<li><em>ori be esan ein zu, ori masketu ezatie da</em></li>
<li><em>ez, ori da masketu baiño andidxaue ezatie</em></li>
<li><em>a da masketu, ta beran lagune beste masketu bet</em></li>
</ul>
<p>Hitz hau gaztelerako <em>más que tú</em> da, hau da, <em>el no va más</em>. Ezer baino gehiago eta handiagoa.</p>
<p>/más que tú → masketu/</p>
<h2 id="maspasa">MASPASA</h2>
<p>Agure zahar-zaharra. Baina askotan gazteagoei ere aplikatzen zaie.</p>
<ul>
<li><em>agure maspasigaz ezkondu de</em></li>
<li><em>maspasie da baie ondiño be majazalie da gero</em></li>
<li><em>maspasie baiño maspasiaue da, ta ez pentsa etzien lotzien danik</em></li>
</ul>
<p>Gaztelerako <em>uva pasa</em> literalki oinarritzat hastu eta adjektibo hori sortu da.</p>
<p>Azkuek ez du jaso, baina bai D.A.R.k eta Ortuzarren zita bat aipatzen du Bermeoko hitza dela esanez.</p>
<h2 id="maspasatu">MASPASATU</h2>
<p>Zaharkitu.</p>
<ul>
<li><em>maspasatu de koitxadue, baie ondiño ezkonduteko ilusiñue takoz</em></li>
<li><em>geu be maspasatu eingo gariez, da urte gitxi falta dxasku</em></li>
<li><em>alla zeu maspasatu bazara; nik ondiño gerra asko emon biar dot</em></li>
<li><em>berak esaten dau maspasatute dauela</em></li>
</ul>
<h2 id="mastapalo">MASTAPALO</h2>
<p>Masta-palo. Konparazioan pertsona argala eta altua.</p>
<ul>
<li><em>mastapaluen luzerie artunde dau</em></li>
<li><em>mastapalo utse dalez, berak imiñ dxau ikurriñe</em></li>
<li><em>mastapalue da berau imie, eztaitx non lotuko dan</em></li>
</ul>
<h2 id="masuste-ie">MASUSTE / IE</h2>
<p>Endredoa.</p>
<ul>
<li><em>masustie dabill baie eztotso balidxoko</em></li>
<li><em>masusten sartunde nau, da oraiñ eziñ dxot urten</em></li>
<li><em>zeu be olako masustetan sartun be eitxie</em></li>
<li><em>masustie gustaten dxatzonantzako eztako bertara dxutie baiño</em></li>
</ul>
<p>Berriro ere ikusten dugu, fruitu baten izenarekin beste bat sortzen dela.</p>
<h2 id="matatxiñie">MATATXIÑIE</h2>
<p>Sarraskia.</p>
<ul>
<li><em>auntxek be arek Bushek matatxiñie eingo dau Irak-en</em></li>
<li><em>Putinek be Txetxenian bardin eiñ dxau, matatxiñe</em></li>
<li><em>matatxiñie eiñ dxe gero eurek petrolidxo guztidxen dxaue</em></li>
</ul>
<h2 id="mataza">MATAZA</h2>
<p>Endredoa.</p>
<ul>
<li><em>arek arma dauen matazie... baie ze guzurtidxe da ba</em></li>
<li><em>bai, bai, matazak armaten eztau bera baiño obiaurik</em></li>
<li><em>nik eztot arma matazarik, zeuk esan zu lelau ori</em></li>
</ul>
<p>Hitz hau beste zentzu batez agertzen da hiztegietan; eta gaztelerako <em>madeja</em> hitzaren zentzua aldatu egin dela esan genezake.</p>
<h2 id="matraillo">MATRAILLO</h2>
<p>Mailua.</p>
<ul>
<li><em>matraillo bategaz dxo dau buruen erdidxen</em></li>
<li><em>matraillugaz dxo bi zu ori untzie</em></li>
<li><em>eztot ein lorik pe, matrailluen zaratakaz</em></li>
</ul>
<p>Gaztelerako <em>martillo</em> tik hartu da zuzen zuzenean.</p>
<p>/martillo → matraillo/</p>
<p>/r/ dardarkariaren metatesia izan da aldatzailea.</p>
<h2 id="matxazo">MATXAZO</h2>
<p>Erraldoia. Oso handia.</p>
<ul>
<li><em>sagar matxazue artun de dxun da kalera</em></li>
<li><em>eztai nik, baie guk ikusi dun larrosuboie matxazue esan da</em></li>
<li><em>esan dauie mozkor matxazue atrapata dxun dizela oire</em></li>
<li><em>aulako gixon matxazo bat ikusi du Gerniken</em></li>
</ul>
<p>Hitz honek, &gt;zo&lt; atzizkia sartu ezkero, halako handitasun bat ematen dio hitzaren zentzuari.</p>
<h2 id="matxue">MATXUE</h2>
<p>Oso handia.</p>
<ul>
<li><em>katarro matxue atrapa dot atzo gauien</em></li>
<li><em>enbra matxue ein zara gero</em></li>
<li><em>bai neu etor nai, andra matxue errekaduek eitxen</em></li>
<li><em>eztakola dirorik? Bestelako etze matxue erosi dau</em></li>
</ul>
<p>Ez dakigu gaztelerako <em>macho</em> hitzetik sartu den, baina ez dauka horren zentzurik.</p>
<h2 id="mazidxe">MAZIDXE</h2>
<p>Zikinkeria. Basa.</p>
<p><em>Mazi</em> hitza, arrantzale giroan erabiltzen da; arraina erakartzeko itsasora botatzen den karnata baita. Baina, gero zikinkeria eta beste esanahi batzuk adierazteko erabili izan da.</p>
<ul>
<li><em>ez dxun ortik mazidxe dau asko ta</em></li>
<li><em>mazidxe be ezta oten gitxi tabernatan, herriko dxaidxetan</em></li>
<li><em>klaro! eradi guztidxek bienganera bota ezkero, mazidxe forma biar</em></li>
<li><em>ainbeste egunien garbitxu barik mazidxe be eiñ</em></li>
</ul>
<h2 id="mazimazi">MAZIMAZI</h2>
<p>Xehekatu eta nahastatuz gero gertatzen dena.</p>
<ul>
<li><em>orrek galletak esnetan mazimazi eiñdxe obeto dxango zuz</em></li>
<li><em>etsoie erosi frabikantiek, mazimazi eindxe ekar dauelako antxobie</em></li>
<li><em>beste baten entzuten batsut olako berbarik azurrek pe mazimazi eiñdxe itxiko tsutez</em></li>
</ul>
<p>Hemen, aditzaren lekua hartzen du hitz honek, baina galdegaia aditza bera delarik.</p>
<h2 id="mazitxu">MAZITXU</h2>
<p>Zikindu. Lohitu. Maziru.</p>
<ul>
<li><em>ikusten zu zelan ekar zun erropie mazitxute</em></li>
<li><em>on dan mazidxegaz zapata guztidxek pe mazitxute erun dotez</em></li>
<li><em>mazitxu zu gisadue, eraitxen eraitxen engrudotu eiñ dxiez patatak</em></li>
<li><em>nik eztot mazitxu eskatza, izterrak garbi dakotez da</em></li>
</ul>
<p>Eta kasu honetan, hitz honek bi funtzio betetzen ditu: Lehenengo bi esaldietan adberbio funtzioa betetzen du. Azken bi esaldietan aditzaren funtzioa.</p>
<p>/mazi + tu → mazitu → mazitxu/</p>
</body>
</html>
