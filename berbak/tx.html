<!DOCTYPE html>
<html>
<head>
  <meta charset="utf-8">
  <meta name="generator" content="pandoc">
  <meta name="viewport" content="width=device-width, initial-scale=1.0, user-scalable=yes">
  <title></title>
  <style type="text/css">code{white-space: pre;}</style>
  <!--[if lt IE 9]>
    <script src="http://html5shim.googlecode.com/svn/trunk/html5.js"></script>
  <![endif]-->
</head>
<body>
<h1 id="tx">TX</h1>
<h2 id="txabetie">TXABETIE</h2>
<p>Burutik ondo ez dabilena.</p>
<ul>
<li><em>txabetiek eztau ekarri ezan dxatzona</em></li>
<li><em>txabetie beti txabeta, berak gure dauena eiñ</em></li>
</ul>
<h2 id="txabetada">TXABETADA</h2>
<p>Burutik eginda dagoen baten ekintza.</p>
<ul>
<li><em>zelako txabetadak okitxen txuz ba, eziñ dxakiñ zelan dauen</em></li>
<li><em>txabetatute dauenak txabetadak ein biar</em></li>
</ul>
<h2 id="txankame">TXANKAME</h2>
<p>Hankak meheak dauzkan pertsona.</p>
<ul>
<li><em>berak txankamiek deitxu tsu totolodi?</em></li>
<li><em>zu txankamie bazara bera plastangie dala esan biar</em></li>
<li><em>txankame utze da, baie tiposie da</em></li>
</ul>
<p>Hitz honen konposizioan <em>txanka</em> eta <em>me</em> (mehe) erabili dira.</p>
<p>/txanka + me/ → txankame/</p>
<h2 id="txankapistola">TXANKAPISTOLA</h2>
<p><em>Txankame</em> ren parekoa da, baina oraindino meheagoak dituena.</p>
<ul>
<li><em>beran txankapistolak agiridxen dxun dxatzu a Lameratik</em></li>
<li><em>orrek astuek txankapistolak takoz, da zelan erungo dau andrie ganien ba</em></li>
<li><em>aren txankapistolak apurtutie ezta gatxa</em></li>
</ul>
<p>Kasu honetan, <em>txanka</em> eta <em>pistola</em> izan dira konposaketan parte hartu dutenak. Baina, &gt;pistola&lt; hitza ogi mota bati dagokio, hau da, oso mehe eta luzea den ogi tipo bati.</p>
<p>/txanka + pistola/ → txankapistola/</p>
<h2 id="txantela">TXANTELA</h2>
<p>Arrainaren faktura da. Kofradian ematen dena, gero bankuan kobratzeko. Baina orain edozein faktura izan daiteke, pintorea, dendakoa, arotzarena, eta abar.</p>
<ul>
<li><em>txantela kobraten dxuteko esan dau patroiek</em></li>
<li><em>kofradidxera tire, da esan txantela abalateko</em></li>
<li><em>da pintoreruek txantela presenta dostenien idxe desmaidxe</em></li>
<li><em>laster pasako dost neuri be txantela arotzak</em></li>
</ul>
<p>Azkuek ez du jaso Bermeon daukan zentzuaz.<br />Bermeoko kofradian gertatutako bitxikeria bat zera da:</p>
<ul>
<li><em>txo, enbalaistek au txantela</em></li>
</ul>
<p>Hori entzun da askotan txantela <em>abalatzek</em> eskatzean. Eta hau ez da txiste bat.</p>
<h2 id="txanton-nie">TXANTON / NIE</h2>
<p>Erabat gorra.</p>
<ul>
<li><em>txanton deitxuten tsoie gorra dalakon</em></li>
<li><em>da Mikelari be txantonie deitxu biar tsagu gorra dalakon?</em></li>
</ul>
<h2 id="txaplie">TXAPLIE</h2>
<p>Arropetako ipingia. Parche.</p>
<ul>
<li><em>zetako imitxen tsazu orrenbeste txapla frakai ba?</em></li>
<li><em>txaplie imitxie modan dauelako</em></li>
<li><em>bestelakue! Lelau txaplie dakoien frakarik gure bez dxantzi, da oiñ txaplaz beteta edozer</em></li>
</ul>
<h2 id="txarkeridxek">TXARKERIDXEK</h2>
<p>Umeen okerkeriak.</p>
<ul>
<li><em>imie! Ontxe be txarkeridxek eitxen zauz!</em></li>
<li><em>Kesusito dabill txarkeridxek eitxen</em></li>
<li><em>bai, orrek eingo dau txarkeriren bat betikue lez</em></li>
</ul>
<h2 id="txarpie">TXARPIE</h2>
<p>Isuna edo horren antzekoren bat ordaintzeko datorrenean.</p>
<ul>
<li><em>zelako txarpie dakot pagateko ba, multie edo eztakitx</em></li>
<li><em>txarpa ederra etorko dxast neuri be kontribuziñuena</em></li>
</ul>
<h2 id="txarrapata">TXARRAPATA</h2>
<p>Atzamarka. Aditz funtzioan.</p>
<ul>
<li><em>pellikan asi diez da arpidxen txarrapata tzo</em></li>
<li><em>eskuen txarrapata dost neuri be</em></li>
<li><em>ori imie ensegida asten da edozeiñeri txarrapataten</em></li>
</ul>
<p>Ikusten denez, gehienetan partizipio barik erabiltzen den aditza da.</p>
<h2 id="txarrapatada">TXARRAPATADA</h2>
<p>Atzamarkada.</p>
<ul>
<li><em>txarrapatadak takozuz, nok ein tzu ba? Sasidxek</em></li>
<li><em>arpidxen ein tzon txarrapatadie ez dxatzo kenduko denporatan be</em></li>
<li><em>gorputze itxi tzo txarrapatadaz beteta</em></li>
</ul>
<h2 id="txarrapataka">TXARRAPATAKA</h2>
<p>Atzamarka egiten.</p>
<ul>
<li><em>txarrapataka asi dxast, neuk ezer ein barik</em></li>
<li><em>plistadie emon biar, txarrapataka asten danien</em></li>
<li><em>txarrapataka dakidxen imien ondotik asau ibilli</em></li>
</ul>
<p>Moduzko gerundio honek adberbioaren funtzioa betetzen du.</p>
<h2 id="txarrapataridxe">TXARRAPATARIDXE</h2>
<p>Elaiaren antzeko txoria, baina handiagoa. Arrano txiki baten erpak dauzka eta erasotzen dakiena.</p>
<ul>
<li><em>txarrapataridxek edozein sasoitxen ibilltxen diez egaz</em></li>
<li><em>askotan, elaiek tizelakuen, txarrapataridxekaz erretuten nai</em></li>
<li><em>txarrapatari asko ibilltxen da gure soluen</em></li>
</ul>
<h2 id="txarriaska">TXARRIASKA</h2>
<p>Pertsona lotsagabea.</p>
<ul>
<li><em>txarriaskie be ezta makala a, edozer gauze esaten</em></li>
<li><em>bakigu txarriaska utze dana, baie nok esango tzo ezer ba</em></li>
<li><em>txarriaskakaz eztot kure tratorik</em></li>
</ul>
<h2 id="txarro-ue">TXARRO / UE</h2>
<p>Durdoi antzeko arraina,baina txikiagoa eta zabalagoa. Nahiko preziatua. Baina konparazioan erabiltzen da, kolore biziak dituelako soinekoei aplikaturik.</p>
<ul>
<li><em>arraintxen dxun da, ta zortzi txarro atrapata etor da</em></li>
<li><em>txarruek ondo gozo oten diez prijite</em></li>
<li><em>gure imiri txarro dxantzitxe dxutie gustaten dxatzo</em></li>
<li><em>ori erropie ez dxast gustaten txarrue da ta, kolore lar dako</em></li>
</ul>
<h2 id="txatxarra">TXATXARRA</h2>
<ol type="1">
<li>Oso eskasak.</li>
</ol>
<ul>
<li><em>txatxarran besteko sagarrak emon dostez, baie debalde</em></li>
<li><em>onek zapatak txatxarrak diez ezkontzara eruteko</em></li>
</ul>
<ol start="2" type="1">
<li>Haginetako txantxarra.</li>
</ol>
<ul>
<li><em>agin guztidxek dakotez txatxarrak dxanda</em></li>
</ul>
<h2 id="txatxur">TXATXUR</h2>
<p>Umeei zuzentzen garenean haginak definitzeko erabilia da hitz hau.</p>
<ul>
<li><em>ia zelan dakozuzen txatxurrek</em></li>
<li><em>ikusi amari txatxurtxue</em></li>
</ul>
<h2 id="txepetxa">TXEPETXA</h2>
<ol type="1">
<li>Pertsona mesfidatiei aplikatzen da konparazioan.</li>
</ol>
<ul>
<li><em>an dabil txepetxa batelak beran pisue artungo badau aprobadie eitxen</em></li>
</ul>
<ol start="2" type="1">
<li>Pertsona txikia eta eskasa denean erabiltzen da gehien bat.</li>
</ol>
<ul>
<li><em>berak txepetxan besteko morroiek grakue dala pentsaten dau</em></li>
</ul>
<p>Txepetxa Euskal Herriko txoririk txikiena dela esaten da. Ez dakit hori egia den, baina bai mesfidatiena dela. Honek, enbor erraldoi baten gainean pausatzen denean, frogatu egin behar du bere pisua sostengatzeko gai den enborra.</p>
<h2 id="txetxo">TXETXO</h2>
<p>Deitzekoa dugu forma hau.</p>
<ul>
<li><em>txetxo etorko zara ona</em></li>
<li><em>ara txetxo, eztakot zeure kontorik</em></li>
<li><em>txetxo, itxistazu bakien</em></li>
</ul>
<h2 id="txetxotxu">TXETXOTXU</h2>
<p><em>Txetxo</em> bera, baina diminutibo forman.</p>
<ul>
<li><em>txetxotxu, etor zaitxez laztana ba</em></li>
<li><em>dxun zaitxez ortik txetxotxu, biar ein bi dot eta</em></li>
<li><em>baie txetxotxu, non sartun zara ba</em></li>
</ul>
<h2 id="txikerdi">TXIKERDI</h2>
<p>Antzinako neurria da. Kikara erdi izaten zen ardoaren edo beste likido baten neurria. Gaur egun, adinekoen artean entzuten da, baina gutxitasuna adierazteko.</p>
<ul>
<li><em>txikerdi ardau baiño eztot edan da marieta nau</em></li>
<li><em>seguru txikerdi baiño geidxau ezan dana</em></li>
</ul>
<h2 id="txikilliste-ie">TXIKILLISTE / IE</h2>
<p>Txirrindularia.</p>
<ul>
<li><em>txikillistek ikusten dxun gariez Sollubera</em></li>
<li><em>ez lekidxast gustako nire semie txikillistie ezatie</em></li>
</ul>
<h2 id="txikirriñue">TXIKIRRIÑUE</h2>
<p>Oso txikia.</p>
<ul>
<li><em>txikirriñuek tiez onek gaztaiñek</em></li>
<li><em>saldu tzuzenari esan txikirriñuek tizena</em></li>
<li><em>alabatxi, arrotzarik txikirriñuenak emostazuz</em></li>
</ul>
<h2 id="txikizarra">TXIKIZARRA</h2>
<p>Itxuraz txikia baina adinez zaharra.</p>
<ul>
<li><em>hamabost urte dakozela? Ba eztau emoten, txikizarra ezango da</em></li>
<li><em>bai txikizarra da, gorputz txikidxe dako baie urtiek ganien</em></li>
</ul>
<h2 id="txikota">TXIKOTA</h2>
<p>Soka, edozein motatakoa.</p>
<ul>
<li><em>txikotagaz dxo dau arpidxen, baie deskiduen ezan da</em></li>
<li><em>txikot zati bet ekau, au paketie amarrateko</em></li>
<li><em>arek laster urtengo dau, bardin dxe txikotakaz amarraten badau be</em></li>
</ul>
<p>Gaztelerato <em>chicote</em> = <em>extremo de cuerda</em> hitza hartu eta gero, esanahia zabaldu egin da.</p>
<h2 id="txikotazo-ue">TXIKOTAZO / UE</h2>
<p>Ukabilkada. Kolpea.</p>
<ul>
<li><em>zelako txikotazue emon tzo ba begidxek pe baltxitxu ein tzoz</em></li>
<li><em>emon txikotazo bat, merezidu dau te</em></li>
<li><em>txikotazoka zatitxu eiñ dxau, betik altzateko potestade barik itxi dau</em></li>
</ul>
<p>Hitz hau ere zuzenean hartu da gaztelerako <em>chicotazo</em> hitzetik.</p>
<h2 id="txikotetik">TXIKOTETIK</h2>
<p>Arrainak ihes egin, txikotetik eskapa. Analogiaz, ihes egiten duten gauza guztiekin erabiltzen da.</p>
<ul>
<li><em>orrek mutillek txikotetik ein tzo orreri enbriri</em></li>
<li><em>negozidxo on bat okiñ dxau, baie txikotetik tzo</em></li>
<li><em>biejiek ein tzu txikotetik, ezta? ez ezan biar tentelana</em></li>
</ul>
<h2 id="txiliñue">TXILIÑUE</h2>
<p>Hemen daukagu zakila definitzeko daukagun beste berba bat. Beste bariante bat hobeto esanda. Geroago ikusiko dugun <em>txitxiliñue</em>, ume baten zakila definitzeko erabilia. Honen laburpena izango dugu goikoa.</p>
<ul>
<li><em>txiliñue be ez dxatzo ikusten koitxaduri</em></li>
<li><em>zelan ikusiko dxatzo txiliñue imiri beran mamiñekaz tapata dako ta</em></li>
</ul>
<h2 id="txilipitxo-txilipitxero-ue">TXILIPITXO / TXILIPITXERO / UE</h2>
<ol type="1">
<li>Lula. Arrain txikia, koloretsua, eta oso ona jateko.</li>
</ol>
<ul>
<li><em>bateleruek txilipitxo asko atrapa dauie, baie karu dauz</em></li>
<li><em>eztau txilipitxerue baiño arraiñ gozuarik prijite</em></li>
<li><em>atxiñe txilipitxo ederrak kantaten dxuten ezan diez andrak txilipitxeruek saltzien</em></li>
</ul>
<ol start="2" type="1">
<li>Umeen zakiltxoa definitzeko erabilia.</li>
</ol>
<ul>
<li><em>txilipitxue ondo gorde gero, otzitxu barik</em></li>
</ul>
<h2 id="txill">TXILL</h2>
<p>Gehienetan eguzkia dirdaitsu dagoenean esaten da.</p>
<ul>
<li><em>gaur eguzkidxe txill dauelez plaidxera dxungo garie</em></li>
<li><em>eguzkidxe txill on da atzo, baie gaur egualdi kapaue dau</em></li>
<li><em>begidxek pe txill txill dakoz eguzkidxe lez, ardautxu da ta</em></li>
</ul>
<h2 id="txillo-ue">TXILLO / UE</h2>
<p>Arrain txiki bat. Bisigu txikien antzekoa. Baina konparazioan ere erabiltzen da. Begiak ardoaren edo loguraren eraginaz txikituta daudenean esaten dugu.</p>
<ul>
<li><em>ronpeolasen on diez ime pillo bat txillotan</em></li>
<li><em>txilluiek atrapateko lekorik onena espigoien erdidxe da</em></li>
<li><em>txillotxuek dxango zuz prijite, ezta laztana</em></li>
<li><em>beituixu orren begi txilluek, nondik ibill dxe ba</em></li>
<li><em>begi txillotxuek takoz, baie politxek</em></li>
</ul>
<h2 id="txillotu">TXILLOTU</h2>
<p>Logura, ardoa edo beste drogaren baten eraginez begiak txikituta edukitzea. Aditz forma.</p>
<ul>
<li><em>niri loguriegaz begidxek txillotu eitxen dxastez</em></li>
<li><em>oire tire, begidxek pe txillotu dxatzuz de</em></li>
<li><em>auntxe be fume dauie orrek porrue, beitu ostantzien zelan txillotu dxatzoien begidxek</em></li>
</ul>
<p>Aditzaren funtzion betetzen du forma honek.</p>
<p>Azkuek Mundakan jaso du hitz hau, baina Bermeon zentzu zabalagoa dauka.</p>
<h2 id="txillotute">TXILLOTUTE</h2>
<p>Logura, ardoa edo beste drogaren baten eraginez begiak txikituta edukitzea. Adberbio forma.</p>
<ul>
<li><em>batek taki zer artzien dauien onek begidxek pe txillotute dakoie ta</em></li>
<li><em>neu pe bai, txillotute dakotez begidxek, baie dakoten loguriegaz</em></li>
<li><em>berez eztiez okitxen txillotute, zeuzeitxik baiño</em></li>
<li><em>ba, orrek berez dakoz aulan, txillotute</em></li>
</ul>
<h2 id="tximistie">TXIMISTIE</h2>
<p>Tximista. Konparazioan, azkar ibiltzea.</p>
<ul>
<li><em>zer dabill orrek ba, tximistie da la?</em></li>
<li><em>tximistie lez dabill ara ta ona</em></li>
<li><em>ariñe da berori andrie, tximistie lakue</em></li>
</ul>
<h2 id="tximistada">TXIMISTADA</h2>
<p>Tximistargia.</p>
<ul>
<li><em>gaue ezan dalez tximistadie ondo ondo ikusi du</em></li>
<li><em>zelako tximistadak on diez ba, begidxek pe itsutu</em></li>
<li><em>lelangoko tximistadie ikusi dunien korridxen dxun gariez etzera</em></li>
<li><em>tximistadak asko ikaratuten nauie</em></li>
</ul>
<p><em>Tximista</em> hitzari &gt;ada&lt; atzizkia erantsita egin da.</p>
<h2 id="tximistadan">TXIMISTADAN</h2>
<p>Korrikan ibili, joan, etorri. Adberbio forman.</p>
<ul>
<li><em>tximistadan dxun gariez ikusten, baie ordureko dana on da akabata</em></li>
<li><em>dxun eingo gariez, tximistadan urteteko baiño ezpada</em></li>
<li><em>ori esan tsatenien tximistadan urten dau</em></li>
</ul>
<h2 id="txingaue">TXINGAUE</h2>
<p>Kokolo. Inozo. Erdi burutik eginda.</p>
<ul>
<li><em>ori morroie txingaue da txo, eztau enteniten ezebe</em></li>
<li><em>txingaue zara txo, ara zeuri diñotsut arpire</em></li>
<li><em>da gero, txingauen arpidxe imitxen dau</em></li>
<li><em>orregaz kopla gitxi txingau utse da ta</em></li>
<li><em>txingaue ezan biar da personie ori biarra eitxeko</em></li>
</ul>
<h2 id="txingautu">TXINGAUTU</h2>
<p>Zoratu.</p>
<ul>
<li><em>txingautu eingo nozu txo</em></li>
<li><em>berak enbriek txingautu eiñ dxau gixona</em></li>
<li><em>edo neu nai tentela edo txingautu ein nai</em></li>
<li><em>betiko gauzek entzuten txingautu eitxen zara</em></li>
</ul>
<h2 id="txingeta">TXINGETA</h2>
<p>Zoratuta egon.</p>
<ul>
<li><em>ori andrie txingeta dau ezta?</em></li>
<li><em>beran arrebiek esan dau txingeta dauela beran nebie</em></li>
<li><em>txingeta ongo da, baie badaki zer eitzen dauen</em></li>
</ul>
<p>Hitz honen etimologia Latino Amerikan erabiltzen den gaztelerako <em>chingar</em> = <em>embringarse, beber mucho</em> izango da. Baina hor infinitibo forma horretan bakarrik agertzen da, eta Bermeon infinitiboan oso gutxi erabiltzen, hau da, <em>txinge</em> oso eskasa da erabileran. Gainera zentzun ere oso ezberdina da, semantikoki paralelismo bat agertzen bada ere.</p>
<h2 id="txingo-ue">TXINGO / UE</h2>
<p>Cuban esaten den gaztelerako <em>chingo</em> = <em>diminuto</em> hitza da formaz eta esanahiaz, Azkuek ere Gernikan jaso du hitz hau, baina esanahia <em>copo de nieve pequeño y seco</em> da.</p>
<p>Guk, konparazioan, kaka mokordo oso txikiak eta sikuak adierazteko erabiltzen da, hau da umeenak.</p>
<ul>
<li><em>onek imiek txinguek eiñ dxostez da supositoidxue imin biar dotsat</em></li>
<li><em>bekerekan txinguekaz beteta on da bedartzie</em></li>
<li><em>ai! zelako tripetako miñek takorezen; txinguek paiño eztotez eiñ</em></li>
<li><em>txinguek lako bonboitxuek erosi dotez</em></li>
</ul>
<h2 id="txingolue">TXINGOLUE</h2>
<p>Burutik erdi eginda dagoela esateko erabiltzen da. Askotan peioratiboan, eta beste askotan arrazoi barik.</p>
<ul>
<li><em>ori mutille txingolotuten asitxe dau</em></li>
<li><em>asitxe ez, atxiñetik da ori txingolue</em></li>
</ul>
<p>Argentinan edo beste leku batzuetan erabiltzen den berba hau, bermeotar arrantzaleen artean erabiltzen dela esan beharra dago.</p>
<h2 id="txintxiñe">TXINTXIÑE</h2>
<p>Atzamar txikiaren neurrira iristen ez den antxoatxoa da. Oso preziatua, modu askotara prestatuta jaten da. Udazkenean harrapatzen da.</p>
<ul>
<li><em>txintxiñek dxan duz da angulek pez gozuau</em></li>
<li><em>erri barruen eztakidxe zer dan txintxiñie</em></li>
<li><em>Bilboko lagun batzui esan tsatie txiñtxiñek dxaten etorteko</em></li>
</ul>
<h2 id="txiperra">TXIPERRA</h2>
<p>Mangera.</p>
<ul>
<li><em>loidzie garbitxuten on gariez txiperragaz</em></li>
<li><em>andik pasa naienien ure bota dost txiperragaz da mela-mela ein nau</em></li>
<li><em>obien obien txiperragaz garbitxuten diez kaliek</em></li>
<li><em>dauen beruegaz txiperragaz bota bilikidauie ure</em></li>
</ul>
<h2 id="txiplazue">TXIPLAZUE</h2>
<p>Aurpegikoa. Zartada.</p>
<ul>
<li><em>ezpaztazu errekadue eitxen txiplazue dutsu</em></li>
<li><em>ama, txiplazuek emoten dabill anaidxie</em></li>
<li><em>zeuk pe emon beste txiplazo bat</em></li>
<li><em>ezta emoten txiplazorik, andidzek zarie ta</em></li>
</ul>
<h2 id="txiplie">TXIPLIE</h2>
<ol type="1">
<li>Gogor bota euria.</li>
</ol>
<ul>
<li><em>txiplie dau euridxe botaten</em></li>
<li><em>ez urten kalera, txiplie da ta</em></li>
<li><em>urten dunien ezta esan euririk, baie gerotxuau ekar dauen txupliegaz, etzera aillega gariez mela melata</em></li>
</ul>
<ol start="2" type="1">
<li><em>Zartada</em> edo <em>aurpegikoa</em> esateko ere erabiltzen da.</li>
</ol>
<ul>
<li><em>txiplie txiplien ganien artun txuz arek esantxarrekuek</em></li>
</ul>
<h2 id="txirikillaue">TXIRIKILLAUE</h2>
<p>Kizkur. Kiribildua.</p>
<ul>
<li><em>ule txirikillaue dakon bategaz on nai dxantzan</em></li>
<li><em>da nok tako txirikillaue ba?</em></li>
<li><em>ule txirikillaue imitzeko esan tsat pelukerieri</em></li>
</ul>
<p>Hitz honi gaztelerazko &gt;ado&lt; atzizkia erantsita egin dugu.</p>
<p>/txirikillo/ + /ado/ → txirikillado &gt;txirikillau</p>
<h2 id="txirikillo">TXIRIKILLO</h2>
<p>Ilekizkurra.</p>
<ul>
<li><em>ulie okiñ dxau txirikillodune, baie gero lisotu eiñ dxau</em></li>
<li><em>tortolako bizarrak pe txirikilloz beteta dakotsu orrek</em></li>
<li><em>txirikilluek urteteko errizadorak imiñi bi dotez</em></li>
</ul>
<h2 id="txirimotadak">TXIRIMOTADAK</h2>
<p>Beherago agertzen den &gt;txirribotoak&lt; hitzaren parekoa dugu, baina hau berriagoa da, eta gazteagoen artean erabiltzen da. Esanahia berdina da.</p>
<ul>
<li><em>txirimotadak eitxen pasa dot dibujoko ordue eskolan</em></li>
<li><em>meisueri ez dxatzo gustaten txirimotadak eitxie</em></li>
</ul>
<h2 id="txirlora">TXIRLORA</h2>
<p>Egurraren biruta. Konparazioan kizkurra den edozer.</p>
<ul>
<li><em>txilorak batzien ibilltxen da sue eitxeko</em></li>
<li><em>txirloratute itxi dost ulie permanentiegaz</em></li>
<li><em>beko txirlorai useiñe bota tsazu?</em></li>
</ul>
<h2 id="txirridxe">TXIRRIDXE</h2>
<p>Ume txikiak.</p>
<ul>
<li><em>ime txirriz beteta on da ziñie</em></li>
<li><em>ime txirri guztidxek dxun dxatzuz dandarrez pallasuek ikusten</em></li>
</ul>
<h2 id="txirribotuek">TXIRRIBOTUEK</h2>
<p>Zirriborroak.</p>
<ul>
<li><em>txirribotoz beteta topa dotez koademo guztidxek</em></li>
<li><em>dibujuek eitxeko esan da txirriborroz bete etzie</em></li>
</ul>
<h2 id="txirristadie">TXIRRISTADIE</h2>
<p>Laprastada.</p>
<ul>
<li><em>euridxe danien Lameran ezin dxe ibilli, txirristadie asegureta dakozu</em></li>
<li><em>euridxe danien edonon ein leikezu txirristadie</em></li>
<li><em>asi goitxik eta beraiño txirristadan dxun nai</em></li>
</ul>
<h2 id="txistada">TXISTADA</h2>
<p>Arreta erakartzeko egiten dugun zarata hori: txist, txist.</p>
<ul>
<li><em>kaletik dxun nai da txistadiek atentzinue deitxu dost, nor ete dan, da burue buelta dotenien bera ezan da</em></li>
<li><em>ziñera bazuez ein txistada bat</em></li>
<li><em>non entzuten doten aulako txistada andi bet</em></li>
</ul>
<p>Onomatopeiazko hitz hau, deklinatu eta adberbio forman ere erabiltzen da:</p>
<p>/chis/ + /ada/ → txistada/</p>
<p>Azkuek jaso du forma hau baina badirudi, erabileran ez dela hain arrunta esanahi honetaz, Bermeon normalki erabilizen da.</p>
<p>Kasu honetan izenaren funtzioa betazen du.</p>
<h2 id="txistadaka">TXISTADAKA</h2>
<p>Goiko hitza adberbio funtzioan agertzen da.</p>
<ul>
<li><em>txistadaka okiñ dxot Lameran on naien denpora guztidxen</em></li>
<li><em>eztozu obeto txistadaka ibilli barik bertara dxuen da berba eiñ?</em></li>
<li><em>Lamera erditxik pasa dxatzu beran gona laburregaz da gixon guztidxek berari txistadaka</em></li>
<li><em>beran txistadakaz larritxute nako</em></li>
</ul>
<h2 id="txistill-e">TXISTILL / E</h2>
<p>Tanta.</p>
<ul>
<li><em>erropie dakot ardau txistillez beteta</em></li>
<li><em>enebada! euridxe eingo dau txistil batek dxo nau te</em></li>
<li><em>kristelak tauz txistillekaz kakaztute</em></li>
<li><em>pintxure txistill andi bet dxeusi dxatzu arpire</em></li>
</ul>
<p>Hitz hau P.M. k bakarrik jaso du, baina ez du jartzen non. Bermeon normalki erabiltzen da.</p>
<h2 id="txistuketie">TXISTUKETIE</h2>
<p>Txistua botatzen egotea. Gehienetan haurdunaldian.</p>
<ul>
<li><em>zelako txistuketiegaz nau ba, eztaitx enbarazada banau</em></li>
<li><em>enebada! Txistuketie bakozu, laster imie</em></li>
<li><em>txo, txistuek bota ta bota zabiltzez, txistuketie dakozu le?</em></li>
</ul>
<h2 id="txitxarro-ue">TXITXARRO / UE</h2>
<p>Zakila deskribatzeko dagoen hitzetariko bat dugu. Beste askotan bezala, arrain baten izena hartu da hori adierazteko. Umeena zein nagusiena izan daiteke.</p>
<ul>
<li><em>txitxarrue ondo gordeten tsu iñok ikusi barik, amazortzi urtegaz eztau eingo ori</em></li>
<li><em>atara txitxarrue ikusteko zelan dakozun ori granue</em></li>
<li><em>enebada! txitxarrue alperrikaldute dakozu</em></li>
</ul>
<h2 id="txitxemarka-txitximarka">TXITXEMARKA / TXITXIMARKA</h2>
<p>Atzamarka egin. Txatxamurka egin.</p>
<ul>
<li><em>onek imiek txitxemarka eiñ dzost</em></li>
<li><em>ba zeuk pe txitxemarka</em></li>
<li><em>txitxumarkaten batsu zeuk pe ez itzi</em></li>
</ul>
<p>Azkuek, Lekeition <em>txitximurka</em> jaso du, eta berori eta <em>txumumarka</em> barianteak jaso ditu eta Kintanak <em>txatxumarka</em>.</p>
<h2 id="txitxemarkada">TXITXEMARKADA</h2>
<p>Atzamarka. Txatxamurka.</p>
<ul>
<li><em>txitxemarkada masie ein tso arpidxen</em></li>
<li><em>gorputze be txitxemarkadaz beteta dako</em></li>
<li><em>eitxen bastazu mitzemarkada bat amari esango tsat</em></li>
</ul>
<p>Hitz honen barianteak asko dira, baina berau ez dator hiztegietan.</p>
<h2 id="txitxiliñue">TXITXILIÑUE</h2>
<p>Umeen zakila.</p>
<ul>
<li><em>atara txitxiliñue txise eitzeko</em></li>
<li><em>txitxiliñue dakozu erreta laztana</em></li>
<li><em>txitxiliñoko miñe dakola esan dost imiek</em></li>
</ul>
<h2 id="txitxiñe">TXITXIÑE</h2>
<p>Neskatotxoen alua.</p>
<ul>
<li><em>geure imiek pe esan dost txitxiñeko miñe dakola</em></li>
<li><em>zer dakoie imiok ba, txitxiñe erreta da eztaitx zer</em></li>
<li><em>ia, au txitxiñe zelan dauen ikusi bi de ta</em></li>
</ul>
<h2 id="txitxiñue">TXITXIÑUE</h2>
<p>Umeen zakila.</p>
<ul>
<li><em>txitxiñue atata ibill dze goiz santo guztidzen plaidxen, da bera lotsatu bez</em></li>
</ul>
<h2 id="txiturri-dxe">TXITURRI / DXE</h2>
<p>Garbia garbitzen dabilen pertsona.</p>
<ul>
<li><em>auntxe be txitxirridxen gauzek eitsen zauz</em></li>
<li><em>erdudxona kalera, txitxirridxe lez ibilli barik</em></li>
<li><em>txitxirri utse zara baie!</em></li>
<li><em>txitxirridxe esan balekinai eiñdxe okingo lekidotez biarrak</em></li>
</ul>
<h2 id="txoferristie">TXOFERRISTIE</h2>
<p>Auto gidaria.</p>
<p>Galtzen ari den hitza da, adinekoetan bakarrik entzuten da.</p>
<ul>
<li><em>eskursiñuen dxun garizenien txoferristiri esan tsagun Dolostin lotuteko</em></li>
<li><em>bai baie, txoferristiek kasurik pez</em></li>
<li><em>txoferrista para kotxie, txise larri da amen jentie ta!</em></li>
<li><em>gure txoferristie total ona ezan da, geuk kure dune eiñ dxau</em></li>
</ul>
<p>/txofer/ + /ista/ → txoferrista/</p>
<h2 id="txoiñue">TXOIÑUE</h2>
<p>Txanoa.</p>
<ul>
<li><em>buruko txoiñue eiñ dxot okiñ dxotezen lanakaz</em></li>
<li><em>eztozu pasako otzik pe txoinuegaz</em></li>
<li><em>neuk pe ein biar dot txoiño bat neuretzat</em></li>
</ul>
<p><em>txoto</em> hitza eta beste hau parean erabiltzen direla esan behar da.</p>
<h2 id="txomiñanton">TXOMIÑANTON</h2>
<p>Emagizon. Maritxu.</p>
<ul>
<li><em>bera mutille txomiñanton dozu, beti dabill enbrakaz</em></li>
<li><em>bestelako txomiñanton dau or, enbran gauzek eitxen</em></li>
<li><em>zu zara txomiñanton, zetako ibil bi zara zu enbrakaz, mutillekaz dxun barik</em></li>
</ul>
<p>Bermeon, <em>txomiñ</em> hitza hartzen da askotan maritxu bat definitzeko eta <em>anton</em> horrek indarra ematen diola pentsatuz hitz konposatu hori sortu da. Beraz, izen propio bi batu dira adjektibo bat egiteko.</p>
<h2 id="txorigorra">TXORIGORRA</h2>
<p>Zeharo gorra.</p>
<ul>
<li><em>deike deike on nai da eztost ein kasurik txorigorrak</em></li>
<li><em>txorigorra badan zelan eingo dost kasu ba?</em></li>
</ul>
<p>Adberbio moduan ere erabiltzen da:</p>
<ul>
<li><em>uger eiñ dxotenik eta ona txorigortute nau, ure sartun dxast belarridxetan antza</em></li>
<li><em>txorigortute ongo zara baie majo entzuten zuz diro kontuek dizenien</em></li>
</ul>
<h2 id="txorroporro-ue">TXORROPORRO / UE</h2>
<p>Berba asko egiten duena.</p>
<ul>
<li><em>txorroporrue lez dau berba ta berba</em></li>
<li><em>ori andrie baiño txorroporruaurik eztot ikusi</em></li>
<li><em>bestelako txorroporrue zauz or, buruko miñe be eistazu te</em></li>
<li><em>orrek gixonak tako andrie txorroporrue baiño txorroporruaue</em></li>
</ul>
<p>Azkuek, Arrasaten jaso du, baina zentzua <em>informalidad</em> da.</p>
<h2 id="txotxoliñie">TXOTXOLIÑIE</h2>
<p>Alua definitzeko beste berba bat, baina gehienetan gaztetxoen alua definitzeko erabilia izaten da.</p>
<ul>
<li><em>ama txotxoliñie bustitxe dakot txixegaz</em></li>
<li><em>txixe ein ezkero busti biar txotxoliñie</em></li>
</ul>
<h2 id="txulibriñ-e">TXULIBRIÑ / E</h2>
<p>Pinpirina. Harroa. Gehienetan mutila izaten da, baina noiz edo noiz neskari ere aplikatzen zaio.</p>
<ul>
<li><em>ori mutille total da txulibriñe, pentsaten dau enbra danak tauzela berari begire</em></li>
<li><em>berorren nobidxie he txulibriñ utse da ta</em></li>
<li><em>bakixu nor dan txulibriñe, zeure aiztien koñatie</em></li>
<li><em>orrek danak tiez txulibriñ txulibriñek</em></li>
</ul>
<p>Gaztelerako <em>chulo/a</em> hartu da oinarritzat; eta gero, &gt;in&lt; atzizkia jarriz, <em>chulin</em> gertatu ondoren, hau indartzeko, &gt;bri&lt; tartizkia erantsi zaio.</p>
<h2 id="txuntxurre">TXUNTXURRE</h2>
<p>Hezur sakroa. Erreinezur.</p>
<ul>
<li><em>labrastadie eiñ dxau da popako txuntxurre apurtu dau</em></li>
<li><em>txuntxurreko miñegaz enai kapa</em></li>
<li><em>dxeusi danien txuntxurregaz artun dau golpie</em></li>
<li><em>arrakalatute dako txuntxurre</em></li>
</ul>
<h2 id="txuntxurruen">TXUNTXURRUEN</h2>
<p>Jendea multzoan.</p>
<ul>
<li><em>zeuzer pasaten danien txuntxurruetan oten da jentie batunde</em></li>
<li><em>txuntxurruen dau jentie portuen, ia zer pasa dan</em></li>
</ul>
<h2 id="txupandozki-dxe">TXUPANDOZKI / DXE</h2>
<p>Parasito. Aprobetxategi.</p>
<ul>
<li><em>bai aregaz txupandozkidxegaz ezkonduko dala diño, beragaz enamorata dauela ta</em></li>
<li><em>enebada! agie dxango dotso, olako txupandozkidxe badan</em></li>
<li><em>bera mutill txupandozkidxe, beragaz enbriegaz enpiketa</em></li>
</ul>
<p>Gaztelerako <em>chupar</em> aditza erabili da hitz hau sortzeko, <em>chupando</em> gerundioa hartu eta &gt;ki&lt; atzizkia erantsi zaio.</p>
<p>/chupando/ + /ki/&gt; txupandoki/ Gero eufoniagatik &gt;z&lt; bat sartu zaio.</p>
<h2 id="txurupiñek">TXURUPIÑEK</h2>
<p>Iskanbilak. Pasadizuak.</p>
<ul>
<li><em>txurupiñek pasaten dizela diñoie; laster etorko dxasku gerrie</em></li>
<li><em>zer pasa dxaskun? Txurupiñek. Kotxie galdu, diruek ostu ta diro barik, nora dxuen ezien</em></li>
<li><em>txurupiñek pasa dxatzoie geure aitxeri be, Dakarren. idxe ill alabatxi</em></li>
<li><em>beti pasaten dxatzue zuei txurupiñek, upiñek takozue zuek</em></li>
</ul>
<p>Hitz hau konposatua dena argi dago, baina argi ez dagoena, lehen elementua zein izan zitekeen da. Hipotesi bat bota ezkero hauxe izango litzateke:</p>
<p>/guzur/ + upiñek/ → guzurrupiñek/.</p>
<p>Disimilatzeko, bokal itxi gehiegi dagoenez, euretariko bat erori egin da, eta horren kontsonantea berarekin batera.</p>
<p>/ zurrupiñek → txurrupiñek → txurupiñek/</p>
<h2 id="txut">TXUT</h2>
<p>Esklamaziozkoa da. Beti da hotza.</p>
<ul>
<li><em>txut! zer da otza dauena</em></li>
<li><em>txut! ze otz dau ezta?</em></li>
<li><em>txut! erdu ariñ hotz dau te</em></li>
</ul>
<h2 id="txutada-ie">TXUTADA / IE</h2>
<p>Efektua.</p>
<ul>
<li><em>neuri be, entzun dotenien, txutadie eiñ dxost</em></li>
<li><em>ein tsu txutadie ezta? Ezetz esanda be, beti eitxen dau miñ</em></li>
<li><em>asarratute on diez, baie ez pentsa, eingo tson txutadatxue koñatie ill dxatzola esan tsoienien</em></li>
</ul>
<p>Hitz hau, <em>txut</em> eta &gt;ada&lt; atzizkiaz konposatzen da.</p>
</body>
</html>
