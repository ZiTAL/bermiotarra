<!DOCTYPE html>
<html>
<head>
  <meta charset="utf-8">
  <meta name="generator" content="pandoc">
  <meta name="viewport" content="width=device-width, initial-scale=1.0, user-scalable=yes">
  <title></title>
  <style type="text/css">code{white-space: pre;}</style>
  <!--[if lt IE 9]>
    <script src="http://html5shim.googlecode.com/svn/trunk/html5.js"></script>
  <![endif]-->
</head>
<body>
<h1 id="dx">DX</h1>
<h2 id="dxabie">DXABIE</h2>
<p>Zerbait ospatzeko egiten den bazkaria edo afaria.</p>
<ul>
<li><em>baporan berinkaziñuen dxabie okiñ dxun kasinuen</em></li>
<li><em>etze barridxeri teilletue imitxen dxatzonien be okiñ dxu dxabie</em></li>
</ul>
<p>Geroago ikusiko dugun <em>jana</em> hitzarekin batera erabiltzen da, baina hau gutxiago.</p>
<h2 id="dxabonadurie">DXABONADURIE</h2>
<p>Arropa garbiketa.</p>
<ul>
<li><em>dxabonadurie eiñdxe itxi bi dot kalera urten orduko</em></li>
<li><em>nik dxabonadure asko dakot eta eziñ dxot urten ba</em></li>
<li><em>dxabonadurek interifiieri emoten tsatez</em></li>
<li><em>eskeitxe dakozun dxabonadurie, ariñ ein zu</em></li>
<li><em>dxabonadurek ez palelddotez okiñ Bilbora dxungo leidnai</em></li>
</ul>
<p>Hitz hau, fonetikazko aldakuntzen bidez ezberdintzen da gaztelerakotik. Normalki erabiltzen den hitz bat da eta aspalditik gainera.</p>
<h2 id="dxaboture">DXABOTURE</h2>
<p>Xaboi-ura.</p>
<ul>
<li><em>dxaboiuregaz garbitxu bi diez histelak</em></li>
<li><em>dxaboiure dator, da ori dxaboiure itxosora due</em></li>
<li><em>onek esniek dxaboiuren antza dako</em></li>
</ul>
<p>Hitz hau ere, bestea bezala aspalditik sartu da Bermeon, duela laurogei urteko Ortuzarren <em>Oroigarriak</em> liburuan agertzen da.</p>
<h2 id="dxakenarro">DXAKENARRO</h2>
<p>Arrantzaleen itsasoko jantzia. Gaur egun euritarako aproposak daude, baina aurrerago olanaz eta gero linaza olioa emanda erabiltzen zirenak dira. Baina orain ere izen hori ematen zaio.</p>
<p>Aurretik azaldu ditugu <em>entzadu</em> eta <em>frakonozkuek</em> hitzak. Horietakoa dugu beste hau ere, <em>entzaduek</em> jaka eta frakaren konjuntoa da. <em>frakonozkuek</em> frakak dira eta <em>dxakenarroa</em> jaka da. Hirurek hartzen dute izen ezberdina.</p>
<ul>
<li><em>inundaziñuek ezan dizenien gixon guztidxek dxakenarruekaz dxantzitxe ibil dizen</em></li>
<li><em>dxakenarruek asko dxaboten zaitxuz euritxen</em></li>
<li><em>gaurko gaztiek pe dxakenarruek dxazten dauie euridxe danien</em></li>
<li><em>baie oraingo dxakenarruek politxauek tiez</em></li>
</ul>
<p>/jaka/ + larru/namil → dxalcenarru → dxakenarro/</p>
<p>Aurretik esandakoa kontutan izanik, hemen ere &gt;u&lt; bokalea deklinatu gabe doan hitzean &gt;o&lt; bihurtzen da.</p>
<p>Kasu honetan, ez da larruzko jaka, linaza olioa emandako olanazko jaka baizik. Gero, horrek, larruaren funtzioa beteko du.</p>
<h2 id="dxakidxe">DXAKIDXE</h2>
<p>Jaki.</p>
<ul>
<li><em>dxakidxek danak ezan diez onak, baie kafie ure</em></li>
<li><em>dxaki onik eztau oraiñ, dana da artifiziala</em></li>
<li><em>dxakidxek geure amak imitoen ezan txuzenak</em></li>
</ul>
<h2 id="dxana">DXANA</h2>
<p>Aurretik jarri dugun <em>dxabie</em> hitzaren parekoa da, baina gaur egun erabiliagoa da.</p>
<ul>
<li><em>gaur dxana daku Mikelen egune da ta</em></li>
<li><em>zuek dxana okitxeko eztozue biar ezer zelebrateko</em></li>
</ul>
<h2 id="dxangangar">DXANGANGAR</h2>
<p>Jateko gogorik ez.</p>
<ul>
<li><em>aspaldidxon dxangangar nau, eztakot dxateko ganarik</em></li>
<li><em>geure imie be dxangangar dabil</em></li>
<li><em>dxangangar dauela, baie berak langostino guztidxek dxan</em></li>
<li><em>ori ezta dxangangar egotie, askatan dxatie baitio</em> IBAN</li>
</ul>
<p>Forma hau, hiztegietan datorren <em>jangar</em> hitzaren bariante bat izan daiteke.</p>
<h2 id="dxantxakurre">DXANTXAKURRE</h2>
<p>Beste batzuen lepotik bizi dena. Engainatzen duena.</p>
<ul>
<li><em>dxantxakurre be ezta makala a dxan tsoz andriri diruek eta</em></li>
<li><em>dxantxakur guztidxek bixi diez ondo</em></li>
<li><em>ezetuten dotez nik ainbet dxantxakur</em></li>
</ul>
<h2 id="dxigotak">DXIGOTAK</h2>
<p>Iskanbilak. Haserrekuntzak.</p>
<ul>
<li><em>ezpaztazu emoten dirue, dxigotak ezango diez amen etzien</em></li>
<li><em>bardin dxe dxigotak badauz be eztotsut emongo dirorik eta</em></li>
</ul>
<h2 id="dxigotillek">DXIGOTILLEK</h2>
<p>Aurrekoa bera dugu, baina txikitasunaren atzizkia hartuta.</p>
<ul>
<li><em>egun santo guztidxetan dauz amen etzien dxigotillek</em></li>
<li><em>areitxik edo orreitxik ez da falta dxigotillerik</em></li>
<li><em>da non eztiez oten dxigotillek ba, aberatsan etzien be bai</em></li>
<li><em>baitxe kasinuen bertan be, ezu ikusi atzo zelako dxigotillek arma dau</em></li>
</ul>
<h2 id="dxipetoi-ie">DXIPETOI / IE</h2>
<p>Jaka luzea. Zentzu peioratiboan erabiltzen da.</p>
<ul>
<li><em>nora due dxipetoiegaz, dauen beruen</em></li>
<li><em>dxipetoi eder bat erosi tsat aitxeri negureko</em></li>
<li><em>beran dxipetoie garbiten on nai ontxerarte</em></li>
<li><em>dxipetoieri botoiek kanbidxe bi tsatez</em></li>
</ul>
<p>Hitz honekin batera <em>jipoi</em> ere erabiltzen da; eta gaztelerako <em>chaqueton</em> hitzaren azken silaba &gt;ton&lt; eta <em>jipoi</em> hitzaz konposatuta dagoela dirudi.</p>
<p>jipoi + ton → jipoiton → dxipeton → dxipetoi.</p>
<h2 id="dxirtada">DXIRTADA</h2>
<p>Distira.</p>
<ul>
<li><em>begidxek pe erun dostez zure eraztunen dxirtadiek</em></li>
<li><em>dxirtadak, aren belarrikuek botaten dauienak diez</em></li>
<li><em>Matxitxakoko farolak botaten dauen dxirtadie baiño andidxaue da orren erropiek daruna</em></li>
</ul>
<h2 id="dxokazo">DXOKAZO</h2>
<p>Zerbaiten kontra jo.</p>
<ul>
<li><em>negarrak isildxuten ezpazuz beiegaz be dxokazo eingo zu</em></li>
<li><em>ekar dauen andanigaz, ormigaz be dxokazo ein dxau</em></li>
<li><em>zelako dxokazue ein dxau ba, Mundekatik pe entzun zaratie</em></li>
</ul>
<p>Hitz hau <em>jo erazi</em> izango da seguruena, -era- zatikia galdu eta - ka- tartizkia hartu ondoren: /jo + ka + zo/</p>
<p>Baina beste hipotesi hau ere kontutan izan beharko litzateke: beste kasu batzuetan bezala gazteleratik hartutako <em>tortazo</em> hitzaren &gt;zo&lt; atzizkia izan liteke.</p>
<h2 id="dxosi">DXOSI</h2>
<p>Arraina josi, harrapatu. Konparazioan beste edozer harrapatu. Arrantzale giroan erabiltzen den hitz hau nahiko zabala da beste testuinguru batzuetan ere.</p>
<ul>
<li><em>arraiñe dxosi bai, baie txikidxe</em></li>
<li><em>onek amuek eztauie balidxo ezetako be, dxosten dauen arraiñek pe eskapa eitxen tso</em></li>
<li><em>an darue dxositxe arraiñe, laster itxiko dau bertanbera</em></li>
</ul>
<h2 id="dxosue-k">DXOSUE / K</h2>
<ol type="1">
<li>Denbora laburreko haize eta euri gogorra.</li>
</ol>
<ul>
<li><em>itxosora urten dun egunien dxosuek ezan diez</em></li>
<li><em>zelako dxosue ekar dau ba</em></li>
</ul>
<ol start="2" type="1">
<li>Haize gogorrak itsasoa harrotzen duenean.</li>
</ol>
<ul>
<li><em>ikaragarriko dxosue altza dau aixiek</em></li>
<li><em>eta derrepentien alako dxosurik ekarten; para arte bertan on biar</em></li>
</ul>
<h2 id="dxota">DXOTA</h2>
<p>Erdi edo osorik erotuta.</p>
<ul>
<li><em>ori morroie dxota dau etso eitxen iñori be kasurik</em></li>
<li><em>zer diñozu! Dxota on barik gero zu gero!</em></li>
<li><em>dxota dauela diñoie. Neguen uger eitxen dau orrek Aritxatxun</em></li>
<li><em>enebada! Dxota ete nau ba, orrek gauzek eitxeko?</em></li>
</ul>
<p>D.A.R.k bakarrik jaso du honen bariante bat izan daitekeen &gt;joa&lt; forma. Hau, <em>jo</em> aditzaren sailean, XL. definizioan, Harriet-en zita bat azalduz, <em>tocado de la cabeza</em> definizioaz agertzen da.</p>
<h2 id="dxuena">DXUENA</h2>
<p>Gastuak. Diruaren irteera.</p>
<ul>
<li><em>an etzien dauen dxuena andidxe da, danak takoz estudidxeten da</em></li>
<li><em>diruen dxuena andidxaue da dirue irebaztie</em></li>
<li><em>dxuenari ez beitu, laster datosku diro freskue ta</em></li>
<li><em>dxuena badxakotena ba, eztaitx nondik atako ten dirue etziepagateko</em></li>
<li><em>zelako irebazidxe alako dxuena dako</em></li>
</ul>
<h2 id="dxusturidxe">DXUSTURIDXE</h2>
<p>Tximista. Tximistargia.</p>
<ul>
<li><em>dxusturidxek ikarie emoten dostie</em></li>
<li><em>neuri be bai, beiñola basuen on gariez da zelako dxusturidxek eta truboiek on diez ba, ni, dardakadan</em></li>
<li><em>ba ni enai ikaratuten dxusturidxekaz</em></li>
</ul>
</body>
</html>
