<!DOCTYPE html>
<html>
<head>
  <meta charset="utf-8">
  <meta name="generator" content="pandoc">
  <meta name="viewport" content="width=device-width, initial-scale=1.0, user-scalable=yes">
  <title></title>
  <style type="text/css">code{white-space: pre;}</style>
  <!--[if lt IE 9]>
    <script src="http://html5shim.googlecode.com/svn/trunk/html5.js"></script>
  <![endif]-->
</head>
<body>
<h1 id="g">G</h1>
<h2 id="gabilloie">GABILLOIE</h2>
<p>Gabirai. Beti izaten da zentzu lizun edo harrapari moduan gizonezkoei aplikaturik.</p>
<ul>
<li><em>ori gabilloie aurren imien atzien dabil, gaztexuek gustaten dxatzoz</em></li>
<li><em>bestelako gabilloie dau or, imelapurre, imiek engañeten</em></li>
<li><em>orrek gabilloiek dxakostak suertie, diro barik on, da oiñ aberastute</em></li>
<li><em>gabilloie ederra ori, iñon lepotik bixi dana</em></li>
</ul>
<h2 id="gabontza">GABONTZA</h2>
<p>Ahohandi. Ozenki berba egiten duena.</p>
<ul>
<li><em>ez ezan gabontza, Lamerako jente guztidxe geuri begire dau te</em></li>
<li><em>isillik ongo zara gabontzori</em></li>
<li><em>gabontza lez dabill, beti aldarrike</em></li>
<li><em>bestelako gabontza dau or, danak enteratie gu dau ela?</em></li>
</ul>
<p>Argi dago gau-hontzaren boz lodia edo gogorra hartu dela eredutzat konparazioa egiteko.</p>
<p>Azkuek beste zentzu batez jaso du <em>persona huraña</em> definitzen du, eta Mundakan jartzen du.</p>
<h2 id="gaiñe-kue">GAIÑE / KUE</h2>
<p>Haina. Hainakoa.</p>
<ul>
<li><em>orren gaiñekue neu be banai, asike ezteidxela arrotu</em></li>
<li><em>zure gaiñe neuk pe bakitx</em></li>
<li><em>aren gaiñekue zarala ta, ez ein gero berak eitzen dauena</em></li>
<li><em>aurren gaiñe loditxu nai da oraiñ ezin nai argaldu</em></li>
</ul>
<p>Ez dauka D.A.R.k jaso duen zentzua.</p>
<p>/haina → gaina → gaiña → gaiñe/ /hainakoa → gaiñekue/</p>
<h2 id="galapa-n">GALAPA / N</h2>
<p>Zamalkan. Abiadura handia, baina oinez.</p>
<ul>
<li><em>zelako galapie darue ba, eztau atrapako iñok</em></li>
<li><em>bai, galapa andidxe darue, izter luziek pe badakoz da</em></li>
<li><em>arek bidxek tuez galapan, iñok ez atrapateko</em></li>
</ul>
<h2 id="galtzeidxe">GALTZEIDXE</h2>
<p>Galera. Galketak.</p>
<ul>
<li><em>galtzei andidxek okiñ dxauie, da oiñ aur dabiltzez zer eiñ ezien</em></li>
<li><em>galtzeidxek danok okiñ dxu, da amen eztau besterik auentatie baiño</em></li>
<li><em>galtzeidxe ezta ezan ain andidxe, errekuperako dauie</em></li>
</ul>
<h2 id="galufue">GALUFUE</h2>
<p>Alferraundi.</p>
<ul>
<li><em>galufue galufuekaiñe errime, auri bai dok egidxe</em></li>
<li><em>beran amak eztau gure entzun semie galufue dakona</em></li>
<li><em>ezpadau gure entzun be, aren semie galufue da</em></li>
</ul>
<p>Gaztelerako <em>golfo</em> hitzetik sartua dela dirudi.</p>
<h2 id="ganbelie">GANBELIE</h2>
<p>Tartera handia.</p>
<ul>
<li><em>oiñ ganbela andidxek eitxen diez, mille lagunentzako dxatekue eitxeko modukuek</em></li>
<li><em>orrenbestekuek? Nik pentsa dot baporeko ganbelie dala andidxena</em></li>
<li><em>zeuk bai pentsa. Esaixu Marko Pollori beran ganbelie ikusteko</em></li>
<li><em>ai arek, laster ganbelan konkursue eingo dau</em></li>
</ul>
<h2 id="gangarra">GANGARRA</h2>
<p>Aldarrika berba eta barre egiten duen emakumea. Ez da harroputza hiztegian datorren zentzuan.</p>
<ul>
<li><em>zure nebien andrie gangarraue da, ezta bape fiñe</em></li>
<li><em>gangarra dala esan dot, eta alan da</em></li>
<li><em>aur due ori gangarra, mutillekaiñe</em></li>
<li><em>gangarra lez ibill dxe Lamera guztidxen atentziñue deitxuten</em></li>
</ul>
<p>Adjektibo funtzioa betetzen du.</p>
<h2 id="gangarkeidxek">GANGARKEIDXEK</h2>
<p>Nabarmenkeriak.</p>
<ul>
<li><em>gangarkeidxei itxi bakien da artun zentzune</em></li>
<li><em>gangarkeidxek eitxen ibill dxe mutillen aurrien</em></li>
<li><em>ikusi bazun aren gangarkeidxek, lotsatu eingo zaran</em></li>
<li><em>badaitx nik arek gangarkei asko eitxen txuzena</em></li>
</ul>
<p>/gangar/ + /keria/ → gangarkeria → gangarkeidxek/</p>
<p>Izenaren funtzioa betetzen du.</p>
<p>Bi hitz hauek ez dute, Azkuek edo D.A.R.k eman dieten zentzua, Hauek, <em>fatuidad</em> , <em>engreimiento</em> zentzuaz azaltzen dute, baina Bermeon, zorakeriak egiten dituen bat izango da.</p>
<h2 id="gangilloi">GANGILLOI</h2>
<p>Alperra. Lanari ixo egiten diona.</p>
<ul>
<li><em>gangilloie bada ikastie dako zer dan biar eitxie</em></li>
<li><em>garridxe okertutie ez dxatzo gustaten gangilloie dalakon</em></li>
<li><em>gangilloie lez dabill ara ta ona ezer ein barik</em></li>
<li><em>iñok eztau gure gangilloirik etzien</em></li>
</ul>
<p>Azkuek bere hiztegian Mundakako hitza bezala jaso duen <em>gangil</em> hitzaren bariante bat izan daiteke. Bermeon, handitasuna emateko erabiltzen den gaztelerako &gt;on&lt; atzizkia, &gt;oi&lt; bihurtzen da. Beraz, honela geratuko litzateke /gangil + oi → gangilloi/</p>
<h2 id="gangus">GANGUS</h2>
<p>Sekula lanerako gogorik ez duena.</p>
<ul>
<li><em>orregaz gangusegaz ibilltxeko be asko bihar da gero</em></li>
<li><em>ganguse! Artun biarrerako maniue</em></li>
<li><em>esan tzazu bateri. Orrek gangusek kasu eingo tsula pentsaten zula? Erretute zauz</em></li>
</ul>
<h2 id="ganoka">GANOKA</h2>
<p>Alperra. Lanerako gogo gutxi daukan pertsona.</p>
<p><em>Gangus</em>en sinonimoa izan daiteke, baina kasu honetan gizon eta andrazkoentzat.</p>
<ul>
<li><em>ganoka, abrebidxue artun</em></li>
<li><em>etsoie itxi orregaz mutillegaz ibilltxen ganoka dalako</em></li>
<li><em>ganoka dalez, iñok eztau gure enbarka</em></li>
<li><em>ganoka ezatitxik bota dauie kanpora frabiketik</em></li>
</ul>
<p>Azkuek eskualde honetako herrietan esaten den hitz.a bezala jaso du, baina zentzua <em>mujer desmañada</em> da.</p>
<p>Azkuek ere hiztegian Mundaka eta Bermeorako jaso du esanahi honekin.</p>
<h2 id="gardostu">GARDOSTU</h2>
<p>Erdizka egin.</p>
<ul>
<li><em>dxatekue gardostute itxi dotelez, Lamerara nuen</em></li>
<li><em>biarrak pe gardostute dauz, asike, kalera!</em></li>
<li><em>bidxar domekie dalez, gaur itxiko dot dxatekue gardostute</em></li>
</ul>
<h2 id="gargaidxo">GARGAIDXO</h2>
<p>Samako gorroa.</p>
<ul>
<li><em>zer dakozu saman ba, gargaidxue dakozu le?</em></li>
<li><em>saman okiñ dxoten gargaidxuegaz berbarik pe eziñ eiñ</em></li>
<li><em>gargaidxukaz samie zarratute dakot</em></li>
</ul>
<p>Gaztelerako <em>gargajo</em> bera da, baina fonetikaz ezberdintzen da.</p>
<p>/gargajo → gargaijo/ &gt;i&lt; bat desarroilatuz gero.</p>
<h2 id="garra">GARRA</h2>
<p>Olatu handiak daudenean itsasoak ateratzen duen laino kresaltsua. Baina konparazioan, beste kasu batzuetan bezala, bronka botatzea ere izango da.</p>
<ul>
<li><em>itxosoko garragaz landara guztidxe galdu de</em></li>
<li><em>aixiek beste mandarantz eruten dau garra</em></li>
<li><em>itxosoko garra artzien dauien piperrak eta tomatiek gozuauek tiez</em></li>
<li><em>garragaz datorren kresala mosuetan be pega eitxen da</em></li>
</ul>
<h2 id="garrantzidxo">GARRANTZIDXO</h2>
<p>Pasatuta dagoena. Galduta. Zentzu figuratuan modatik pasatuta.</p>
<ul>
<li><em>oraiñ arte lagun andidxek ezan diez, da oraiñ garrantzidxue aillega dxatzo errenkidxeri la?</em></li>
<li><em>ez dxan ori urdidxe, garrantzidxue dako ta</em></li>
<li><em>garrantzidxo useiñe dakoie onek kaltzetiñek</em></li>
<li><em>eztot guzan esan baie arek pastelak garrantzidxotute dauzela pentsaten dot</em></li>
</ul>
<p>Azkuek jaso du bere hiztegian baina zentzu mugatuagoan, berak Gernikarako esaten du, eta <em>rancio del tocino</em> jartzen du.</p>
<p>/garrantzia → garrantzijo/</p>
<h2 id="gaue">GAUE</h2>
<p>Energia gabeko pensona.</p>
<ul>
<li><em>arek eztau eingo barre askorik, gaue da ta</em></li>
<li><em>ez eistazu esan, bera gaue gustaten dxatzunik</em></li>
<li><em>gaue bada be, neuretzat iñor baiño obiaue</em></li>
<li><em>beragaz gauegaz pasa bi zan dot gau guztidxe, da idxe luek artun</em></li>
</ul>
<h2 id="gauzeztana">GAUZEZTANA</h2>
<p>Eskasa. Garatu gabekoa. Balio gutxikoa.</p>
<ul>
<li><em>aregaz mutillegaz asi de...beragaz gauzeztanagaz...</em></li>
<li><em>gauzeztizen sagarrak erosi txuz, merke dizela ta</em></li>
<li><em>ez eixu artun ori gauzeztana, artuixu beste bat obiaue</em></li>
<li><em>gauzeztizen pelikulek tauz botaten</em></li>
</ul>
<p>Azkuek ez du jaso bere hiztegian, baina bai D.A.E.k, <em>inutil</em>, <em>inservible</em> zentzuaz.</p>
<h2 id="gauze-bat">GAUZE BAT</h2>
<p>Deigarrizko lokuzioa.</p>
<ul>
<li><em>ez, ori eztot entzun, baie gauze bat, eztot dxakin zure aman lagune ill dxenik</em></li>
<li><em>Maria, gauze bat, zure amak esan dau etzera dxuteko</em></li>
<li><em>gauzetxu bet, beiñola ikusi dun enbrie, apaidxue eitxen ikusi dauie</em></li>
</ul>
<p>Azken esaldi honetan, lokuzio hori diminutiboan jarri da.</p>
<h2 id="gibarroi">GIBARROI</h2>
<p>Atun eta zimarroien gibela.</p>
<ul>
<li><em>gibarroie dxan dot eta pitxoirik pez gozuau</em></li>
<li><em>bakixu zelan oten dan gozo gibarroie, erreta</em></li>
<li><em>neure amak pe erreta imitxen txuz gibarroiek</em></li>
<li><em>gibarroien koloreko odola bota dau autik</em></li>
</ul>
<p>Azken esaldian konparazioan sartu da hitz hori.</p>
<p>/gibel/ /marroi/ → gibelmarroi → gibamarroi → gibarroi/</p>
<h2 id="giltzek">GILTZEK</h2>
<p>Lokiak. Gaztelerazko <em>sien</em>.</p>
<ul>
<li><em>giltzetako miñe dakot, eztaitx zer dakoten</em></li>
<li><em>golpie giltzetan emon tsolez, siku itxi dau bertan</em></li>
<li><em>giltzetan artzien dan golpie txar-txarra da</em></li>
</ul>
<h2 id="gindulek">GINDULEK</h2>
<p>Barrabilak.</p>
<ul>
<li><em>beran gindulek aidien ibill txuz plaidxen</em></li>
<li><em>ginduletan dxo dau enbriek eta bienganera dxeusi de konorte barik</em></li>
<li><em>gindulei agarrata, iñor lotsatuten, danan aurretik pasa da</em></li>
</ul>
<p>Hitz hau nahiko berria da, eta ia gazteen artean baino ez da entzuten.</p>
<h2 id="gloridxen">GLORIDXEN</h2>
<p>Gozotan.</p>
<ul>
<li><em>kantsata nauenien gloridxen oten nai oien tunbeta</em></li>
<li><em>ai ze ondo dau berton ba, au de gloridxe!</em></li>
<li><em>otz dauenien etzien oten da obien, kalefazinotxuen onduen, gloridxen</em></li>
</ul>
<h2 id="goberna">GOBERNA</h2>
<p>Kasu honetan ez da erabiltzen hitzaren zentzu zehatzean, zaindu edo jagon zentzuaz baizik. Pertsonak eta gauzak izan daitezke.</p>
<ul>
<li><em>imiek goberna ta gero kalera dxungo nai</em></li>
<li><em>ama ta aitxe be ondo goberna txuz arek</em></li>
<li><em>ondo gobernata, kotxiek urte asko auentaten dau</em></li>
<li><em>txarto goberna ezkero barritz, egun bi bakarrik</em></li>
<li><em>eztakidxe gauzek gobernaten be, esko txarridxek takoie ta</em></li>
</ul>
<p>Gaztelerako <em>gobernar</em> hitz hori erabiltzen da honelako esaldiak egiteko.</p>
<h2 id="gogortada">GOGORTADA</h2>
<p>Gogor agirika egin.</p>
<ul>
<li><em>aita, egin marrada baina gogortada barik</em></li>
<li><em>ez eiñ gogortadarik triste nau te</em></li>
<li><em>gogortadiek zuri belarri batetik sartun da bestetik urteten tsu</em></li>
<li><em>ezpaztazu gogortadarik eitxen gauze bat esango tzut</em></li>
</ul>
<h2 id="goitxarrak">GOITXARRAK</h2>
<p>Arrantzale giputzak. Mutrikutik goranzkoak.</p>
<ul>
<li><em>goitxarrak orretan abillek tiez</em></li>
<li><em>gure baporatan ez dabill goitxarrik</em></li>
<li><em>goitzarrak eta betarrak eztiez konponduten</em></li>
</ul>
<p>Ikusten denez, banaketa honek erdian uzten ditu bizkaitar arrantzaleak. Ez da ezagutzen hauen definiziorik.</p>
<h2 id="gonbitxe">GONBITXE</h2>
<p>Oka egin.</p>
<ul>
<li><em>ez gonbitxe dxaten zune, entzun zu?</em></li>
<li><em>dxan dauen dana gonbitxe dau</em></li>
<li><em>gau guztidxen on nai gonbitxeten, zeozek eiñ dxost kalte</em></li>
</ul>
<p>Aditzaren funtzioa betetzen du.</p>
<h2 id="gonbitxoka">GONBITXOKA</h2>
<p>Oka egiten.</p>
<ul>
<li><em>tabernatik urten dauenien gonbitxoka asi de</em></li>
<li><em>bieja osue eiñ dxau gonbitxoka</em></li>
<li><em>bera ikusten doten bakotxien gonbitxoka asten nai</em></li>
</ul>
<p>Adberbio funtzioan agertzen da.</p>
<h2 id="gonbitxuek">GONBITXUEK</h2>
<p>Gorakadak.</p>
<ul>
<li><em>akaba danien itxosoko bueltie gonbitxuek garbitxu biar</em></li>
<li><em>askatan bota itxuz gonbitxuek</em></li>
<li><em>gonbitxo larridxegaz on nai egun guztidxen</em></li>
<li><em>gonbitxo larridxe emoten dost berak mutillek</em></li>
</ul>
<p>Izena bezala erabiltzen da.</p>
<h2 id="gonbize">GONBIZE</h2>
<p>Itsas kabra baino ilunagoa eta haragi gogorragoa dauka. Askorentzat onena.</p>
<ul>
<li><em>goinbize itxaskabrie baiño gozuaue da</em></li>
<li><em>goinbizen sue sartun dxast da zoldu eiñ dxast atzamarra</em></li>
<li><em>gonbiz txikitxu batzuk erosi dotez prijite dxateko</em></li>
</ul>
<h2 id="gorazko-ue">GORAZKO / UE</h2>
<p>Korrokada.</p>
<ul>
<li><em>ajj, gorazkue datost, ori ezer dxan barik</em></li>
<li><em>gorazkuek kentzieko bikarbonatue da ona</em></li>
<li><em>gorazkue botaten dauenien berakatz useiñe otaten dau</em></li>
</ul>
<p>Azkuek hitz honi <em>nauseas</em> zentzua ematen dio eta P.M.k antzeko zerbait azaltzen du.</p>
<h2 id="gorgoille">GORGOILLE</h2>
<p>Samako hezurra.</p>
<ul>
<li><em>gorgoilerarte nau beteta</em></li>
<li><em>gorgoille ebaiko dostela eztost esan ba</em></li>
</ul>
<h2 id="gormanta">GORMANTA</h2>
<p>Tripontzia.</p>
<ul>
<li><em>ori imie gormanta da, atrapaten dauen dana dxan bi dau</em></li>
<li><em>gormantak badauz amen etzien</em></li>
<li><em>ez ezan gormanta da dxan biden moduen</em></li>
</ul>
<h2 id="gosekille">GOSEKILLE</h2>
<p>Goseaz hiltzen dagoena. Gosetia. Arestian aberastutakoa.</p>
<ul>
<li><em>gosekille ezan bada atxiñe, gaur beitu berari</em></li>
<li><em>beti dau dxan da dxan, gosekill utse da</em></li>
<li><em>gosekillen arpidxe okiñ arren, eztau dxan barik</em></li>
<li><em>zer diño berak gosekillek ba, aztu dxatzo areri, geuri meridxandak ostuten ezan doskune</em></li>
</ul>
<h2 id="gozodxale">GOZODXALE</h2>
<p>Gozozalea.</p>
<ul>
<li><em>alabatxi, gozodxalenekue imingo tsue ixixena</em></li>
<li><em>ba ni enai bape gozodxalie</em></li>
<li><em>gozodxalie ezan balekinai, atiek pe artun bez</em></li>
</ul>
<h2 id="grakada">GRAKADA</h2>
<p>Hezurren bihurdura. Lunbagoko bihurdura.</p>
<ul>
<li><em>garridxen eiñ dxau grakadie ta medikuek esan tzo ez dxuteko itxosora</em></li>
<li><em>izterrien eiñ dxau grakadie fubolien dabillela</em></li>
<li><em>zelako grakadie asma dot belaunien ba, pentsa dot apurtu eiñ dxastela</em></li>
</ul>
<p>Hitz hau onomatopeiazkoa da.</p>
<p>Azkuek bere hiztegiko gehigarrian azaltzen du, baina berak <em>graznido</em> zentzuaz definitzen du.</p>
<h2 id="graku">GRAKU</h2>
<p>Besteak baino indartsuagoa dela eman nahi duen gizonezkoa. <em>Tarzan</em> dela pentsatzen duena.</p>
<ul>
<li><em>zer da bera morroie ba, graku da la?</em></li>
<li><em>grakun antzeko bat agertu dxaskun dxantzan gauzela</em></li>
<li><em>txo, graku, saltaik auna orrenbestekue bazara</em></li>
</ul>
<h2 id="grokada">GROKADA</h2>
<p>Korrokada.</p>
<ul>
<li><em>grokadaka nau egun santo guztidxen</em></li>
<li><em>grokadiegaz batera datost dxan dotena</em></li>
<li><em>grokada zaratatsuek botaten zuz</em></li>
<li><em>grokadak botaten kantsata nau</em></li>
</ul>
<p><em>korrokada</em> hitzaren bariante bat izango da.</p>
<h2 id="griko">GRIKO</h2>
<p>Lapurtu.</p>
<ul>
<li><em>amen partikaran okiñ dxotazak baie griko eiñ dxostazak berak</em></li>
<li><em>abille dok ori griko eitxen</em></li>
<li><em>zeuk pe non okin dxozak ba, dxakin ezkero griko eitxen obiaurik eztauena</em></li>
</ul>
<h2 id="guarda">GUARDA!</h2>
<p>Kendu!</p>
<ul>
<li><em>guarda ortik enbarazuen zauz de</em></li>
<li><em>guarda txo, neuk eingo dxotak eta</em></li>
<li><em>guarda, guarda, amen dator graku te</em></li>
</ul>
<p>Arrantzale giroan erabilitako hitz honek, gaur egun erabilera zabalagoa dauka.</p>
<h2 id="guardabajo">GUARDABAJO</h2>
<p>Behera etorri. Jausi.</p>
<ul>
<li><em>guardabajo dxeusi de, da eiñ dxuzen biarrak alperrik</em></li>
<li><em>an due andamiñue guardabajo, eskerrak iñor eztauena atrapa azpidxen</em></li>
<li><em>banue eskillaratatik eta alako baten anutak guardabajo</em></li>
<li><em>ezpatzon agarraten an dxungo zan guardabajo</em></li>
</ul>
<p>Hitz hau ere portuko giroan erabiltzen zen, baina, gaur egun, denek erabiltzen dute normalki.</p>
<h2 id="guleri">GULERI</h2>
<p>Jaki bereziak. Finak. Gozoak.</p>
<ul>
<li><em>orreri bakixu zer gustaten dxalzon, guleridxek</em></li>
<li><em>eztau dirorik guleridxek erosteko</em></li>
<li><em>guleridxeri danak imitxen tzoie arpi ona</em></li>
<li><em>zelan dxango dau eguerdidxe ba, guleridxek dxaten on ezkero</em></li>
</ul>
<p>Gaztelerazko <em>gula</em> hitzari &gt;eri&lt; atzizkia jarri zaio beste kasu askotan bezala.</p>
<h2 id="gurezana">GUREZANA</h2>
<p>Maitasuna.</p>
<ul>
<li><em>gurezanik ezpadau, obeto ontxerik itxitxie</em></li>
<li><em>guretan andidxe dakotsut, baie kanpora dxun bi dotelez itxi in bi zaitxut</em></li>
<li><em>atzoko pelikuleko neskiek eztotso okiñ gurezanik, bestigaz on da enamorata ta</em></li>
<li><em>gurezan bako ezkontziek beti urteten dau txarto</em></li>
</ul>
<h2 id="guzik">GUZIK</h2>
<p>Gura ez. Edozein aditzekin.</p>
<ul>
<li><em>au imie dxon guzik tau</em></li>
<li><em>zure alabie neureñe etor guzik on da</em></li>
<li><em>zeu be aur zuuz bera ikusi guzik</em></li>
</ul>
<p>Hitz honen konposizioa beste bat behar luke izan, zeren osagaiak <em>gura</em> eta <em>ezean</em> dira. Beraz honela: /gura ezean/. Baina horren ordez <em>ezik</em> eskluientea sartu da, nahiz eta beste zentzu bat izan.</p>
<p>/gura/ + /ezik/ → guraezik → gurazik → guzik/</p>
<p>Horren zergatia ez dago argi. Beste kasu askotan bezala, ilun geratzen da.</p>
</body>
</html>
