# F #

## FABORE ##

Alde egin. Bando egon.

- *zu beti zauz beran fabore, ez zu ikusten txarto eitxen dauenik*
- *ez eiñ faborerik, txarrau de ta*
- *Ateletin fabore on bi gariez, geutie da ta*
- *gure atxitxek beti eitxen dosku fabore, baie amumak ez*

## FALTA ##

Apurtu.

Arrantzale giroan erabilitako hitzak, gero, esparru zabalagoa hartu du.

- *kuidadue okiñ txikota falta barik*
- *erresakiegaz txikotak falta da bapora ronpiolasen kontra dxun da*
- *auntxek pe falta eiñ dxau onek fitxiek*
- *potxera falta-faltaka on da, ta eziñ ezan da apaidxue bota*

Gaztelerako *faltar* aditza erabiltzen da, baina zentzua *fallar* izango litzateke.

## FALTADORIE ##

Pertsona zabarra.

- *zu zara faltadorie, errespetorik ez takozune*
- *zelako faltadorie da ba, edozer esaten tso personiri*
- *olako failadoriekaz eztot kure tratorik*
- *ni faltadorie, da zu zer zara ba?*

## FAMIE ##

Fama. Erreputazioa. Ona zein txarra, baina gehienetan azken hau.

- *fama txarra dako orrek enbriek, edozeiñegaz dabillela diñoie*
- *orrek beti okiñ dxau famie edonogaz dabillena*
- *zelako famie imin tsoie ba, andra koitxadie lotsatute dau*
- *olan por olan eitxen diez gauzek ela? Bestelako famie imiñ dxostie*
- *famie ona dako behintzat, eztaitx ona ezango badan baie*

## FANDANGO ##

Pertsona gezurtia edo gauzak endredatuta, aldrebez edo nahastuta esaten dituena. Konparazioan ere erabiltzen da.

- *ez eiñ kasurik orreri, fandangue da ta*
- *fandangue be ez zara zu makala, olan gauzek kanbidxeten*
- *niri deitxu fandangue! Persona arteza nai ni, zure aldien*
- *beran fandanguen arpidxegaz beituten tsu da ortik eztau urteten, berana ta berana*
- *isillik on zaitxez fandanguori!*

Nola sartu den hitz hau ez dago batere argi. Gaztelerako *fandango* hitzak *baile antiguo español* eta *desorden*, *tumulto* zentzua baititu.

## FANDERO ##

Pertsona fidagaitza. Gehienetan emakumeen artean erabiltzen da. Aurrekoaren zentzuaz ere erabiltzen da.

- *zu bakixu zaran fanderue ederra, entzuten zun guztidxe fama bi zu*
- *zu fandero! Nire alabiri ikututen batzazu geidxau, zeuk atako zuz kontuek*
- *berak fandero andidxek esan tsuz orrek berbak? Ezin dxo arpeidxen?*
- *ni naiela fanderue? Da zeu zer zara ba, fandango andidxori?*

Aurreko hitzaren zentzu berbera ematen zaionez askotan, jatorria ere bera izan daitekeela pentsatzekoa da. Gaztelerako *fandanguero* hitza honela geratuko litzateke hurrengo eboluzioa gertatuz:

/fandanguero → fandangero → fandanero → fandaero → fandero/

Baina beste hipotesi bat ere hor dago: *pandero* hitza hartuta egindakoa. Hitz honen definizioetariko bat *mujer necia y charlatana* da. Beraz ez da baztertzekoa hau ere, zeren eboluzioa askoz ere laburragoa izango litzateke: ez dago /p/ → /f/ zaharra egitea baino.

Gainera, D.A.R.k *fanderuen dirue* *dinero escaso* esan nahi duena jaso du, Bermeoko hitza bezala azaltzen duelarik.

## FARDELA ##

Pertsona gezurtia.

- *fardelaue da, guzurrek baiño eztoitxuz esaten*
- *ez ezan fardela e? Enau guzurrek entzuteko ta*
- *au imie fardel utse da, goixerik gauera dau guzurrek esaten*
- *bai, fardeltxue bada, baie ain da politxe*

## FARDELKEIDXEK ##

Gezurrak.

- *fardelkeidxek esaten on da ta larritxu txuz an on dizen guztidxek*
- *fardelkeidxekaz bete-bete ein nau*
- *egidxek tizen moduen esaten txuz arek fardelkeidxek*

Argi dago Bermeon beste zentzu batez erabiltzen dela hitz hau.

## FARRIE ##

Akordeoia.

- *gure imiek farrie dxoten daki*
- *orkestie on da Mañun ela? Ez, farrie bakarrik*
- *gazte asko dabill farrie dxoten ikasten*
- *farrie dxoten ikasten bazu, neuk erosko tsut farra eder bat*
- *farrak prezidxo askotakuek dauz, baie au karuena da*

## FARRISTIE ##

Soinujolea.

- *farrie bai, baie farristerik ez*
- *ikasten dozunien zeu izango zara farristerik onena*
- *ez pentsa, farriste onak tauz Euskal Herridxen, Asier Loroño bat*

## FIFITE ##

Txori txiki bat da. Izena izango du, baina hemen *fi fi fi* egiten duen txori bati deitzen zaio horrela. Konparazioan, ahots fina eta epela daukan pertsona da.

- *enebada! Fifite da, bera lez eitxen dau berba*
- *bestelako fifite dau or, entzun be ez dxatzo eitxen da*
- *altuau ein berba, fifite lez barik*

Bazegoen gizonezko bat, horrela berba egitearren, bere izena ahaztuta *FIFIT* zeritzona.

## FIRMADIE ##

Sinadura.

- *firmadak batzien on diez, kaliek konponduten asteko eskatuten*
- *firmadie emoten dxun nai notaidxera*
- *firmadarik ezta emon bibar edonori*

## FIRUE ##

Oso fina. Mehea.

- *au aridxe firue da, ensegida baten austen da*
- *ule firue dakozu lez, endreda be arin eitxen dxatzu*
- *ori imie firue lez dau, eztau dxaten ela?*
- *nongo lana firue erosi zu alabatxi, falta-faltaka dau*

## FLAKEZIDXE ##

Trenputxarra.

- *goixe guztidxen ezer artun barik zelako flakezidxe okiñ dxot ba*
- *neuk pe, atzo Bilbora dxun nai dxan barik eta bidien flakezidxe okiñ dxot*

## FLOTAN ##

Azalean egotea.

- *lapikuek ur asko okiñ dxau da lau indxaba flotan, da okela barik*
- *plaidxen on gariez, da uger eztakigu lez flotadorakaz ibil gariez flotan-flotan*
- *eiñ dxauen beste eurigaz kaderak flotan zapatan barruen*
- *arek esniek euli pillo bat okiñ dxau bitsen ganien flotan*

Gaztelerako *flotando* gerundioa hartu da esanahi hori erabiltzeko; literalki hartu ere.

/flotando → flotan/ Azken silaba galdu besterik ez du egin.

## FORRA ##

Auto zaharra, trauskila. Batez ere karrozeria zaharra daukana.

*FORD* kotxe marka hartu zen aspaldi, esanahi hori emateko. Zentzu peioratiboan erabilia izan da beti.

- *nora due beran kotxe forragaz ba, ezta aillegako ta*
- *ezkoganien erosiko kotxe for bategaz dxun diez Madrillera*
- *kotxe forra baie abille korriten*

Antzina kotxe gutxi zegoenez, eta zeudenak marka horretakoak batzuk, zaharkiluta gelditutakoak, burla moduan erabiltzen zen. Gaur egun gutxi erabiltzen da autoei zegokienean.

## FOTA ##

Fanfarroi.

- *ez esan ba, bera ezan fota da oiñ eztaitx nok auentako dauen*
- *bai, beti ezan da fota, da auto barridxe erosi dauenik eta ona geidxau*
- *aur dakozu fota, iñok bihar badau, alabiek ezkontza ona ein tso lez, artiek artun eziñik*

## FRAKARROIEK ##

Bainujantzia.

- *frakarroi barridxek galdu dotez Laiden*
- *frakarroi politxauek erosi txuz nire lagunek plazan*
- *Antxorako plaidxen danak oten diez frakarroi barik*
- *elejidxe onda frakarroietan or dendan*

Oso bitxia da hitz honen etimoa. Jakina da, sasoi baten bainujantzia marraduna izaten zela gehienetan. Hortik sartutako hitza literalki pasatu da euskarara.

Gaur egun ere oso erabilia izan arren, batez ere gizonezkoen bainujantzia definitzeko, *traje de bañue* hitzak ordezkatzen du ia beti.

## FRAKONEZKUEK ##

Aurretik *entzaduek* aipatu ditugu, itsasoko jantziak bezala. Oraingoan frakei dagokie bitz hau.

- *frakonezkuek dxantzitxe nora due ba, arraiñik pe eztauie ekarri txe*
- *arek enbarkaziñuek arraiñe dakar antza, gixonak frakonezkuek takanie soiñien da*
- *frakonezko luzieidxek dakotez da estorba eitxen dostie*

Hitz hau konposatua da: *fraka* olanezkoak (*lona*). Frakak josi eta gero, linaza olioa ematen zitzaion. Gaur egun plastiko edo tela sintetikoz egindakoak izaten dira, baina izena mantentzen dute.

## FUETA ##

Suziria.

- *Gabon eguinen fuetigaz kortiñie erre dostien aurreko etzekuek*
- *proibidu ein biliki dauie fuetak botaten etzietatik*
- *gaur egun fuetak edonon erosten diez*
- *nire lobie fuetien zaratiegaz ikaratu eitxen da*
- *fuetin fuetigaz kalie be erre eiñ dxauie*

## FUNTZUE ##

Tinua. Begia.

- *destaiñek botaten ez dau obiaurik, zelako funtzue dako ba*
- *arridxe bota ta begidxen dxo, olako funtzurik*
- *nik funtzo ona dakot gero*
- *funtzu ona bakok, botaik au botillie aurra balkoire*

## FURIDXE ##

Haserrea. Zenetik irtenda.

- *ori esan tsonien beran furi guztidxegaz arpire lantza tsoz libruek*
- *amen dator furidxekaz, banuen eskapaten*
- *ona ez etorri furidxekaz, entzun zu? Asike trankilldxu*
