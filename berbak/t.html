<!DOCTYPE html>
<html>
<head>
  <meta charset="utf-8">
  <meta name="generator" content="pandoc">
  <meta name="viewport" content="width=device-width, initial-scale=1.0, user-scalable=yes">
  <title></title>
  <style type="text/css">code{white-space: pre;}</style>
  <!--[if lt IE 9]>
    <script src="http://html5shim.googlecode.com/svn/trunk/html5.js"></script>
  <![endif]-->
</head>
<body>
<h1 id="t">T</h1>
<h2 id="tabardille-ie">TABARDILLE / IE</h2>
<ol type="1">
<li>Pertsona gaiztoak. Obeditzen ez duten pertsona, animalia edo gauza.</li>
</ol>
<ul>
<li><em>tabardillie dot imiau ela? Etorko zara ona?</em></li>
<li><em>gixon tabardilliek imin nau beran gauzek eitxen</em></li>
<li><em>txo! Tabardillie aix ela? Ori eitxen dok olan?</em></li>
</ul>
<p>Hitz honek gaztelerako <em>tabardillo</em> = <em>fiebre que altera el sistema nervioso</em> esanahia dauka.</p>
<ol start="2" type="1">
<li>Gauza gogorra.</li>
</ol>
<ul>
<li><em>dxan dun okelie tabardillie ta bat</em></li>
<li><em>onek sagarrak tabardillie baiño gogorrau dauz</em></li>
<li><em>abardillie dala ata kontu onen erropien telie</em></li>
</ul>
<h2 id="taidxo">TAIDXO</h2>
<p>Adore. Indar. Energia.</p>
<ul>
<li><em>taidxorik pe eztakot berori biarra eitxeko</em></li>
<li><em>operaziñue eiñ dxe gero, taidxo barik geratu da</em></li>
<li><em>kendu zaitxez ortik taidxo bakuori</em></li>
<li><em>artuixu taidxue, taidxue artun, ganorarik pe eztakozu te</em></li>
</ul>
<p>Azkuek ez du jaso, baina D.A.R.k Bermeoko hitza bezala azaltzen du, baina esanahia <em>incapaz</em> jartzen du.</p>
<h2 id="taketero-a">TAKETERO / A</h2>
<p>Jenio txarreko pertsona. Aldarte txarrekoa.</p>
<ul>
<li><em>nire gixona dan taketeruegaz ezin tsat esan ori</em></li>
<li><em>zeu be taketera utse zara ta</em></li>
<li><em>bai, da neure alabie be taketerie, da nor geidxau?</em></li>
</ul>
<h2 id="taketien">TAKETIEN</h2>
<p>Jenio txarrean umore txarrean.</p>
<ul>
<li><em>dxun naienien gauzek eruten, taketien dauela esan dost</em></li>
<li><em>takeden dau, gixona edxatzolako etorri</em></li>
<li><em>beti dauz arek taketien</em></li>
</ul>
<h2 id="tallepe-tellape">TALLEPE / TELLAPE</h2>
<p>Auzoa. Teilatupea. Biak erabiltzen direnez biak sartu dirut baten.</p>
<ul>
<li><em>geure tallepien bixi da ori mutille</em></li>
<li><em>eneki gure zuen tallepera dxutie bixitxen</em></li>
<li><em>neuk elekidot gure ezango zeu etortie geure tallepera</em></li>
</ul>
<h2 id="tallepekue">TALLEPEKUE</h2>
<p>Auzokoa.</p>
<ul>
<li><em>gure tallepekuek danak tiez okasinte batzuk</em></li>
<li><em>tallepeko gaztiena ezkonduten da</em></li>
<li><em>nik tallepeko onak dakotez</em></li>
<li><em>ba, gauze andidxe da tallepeko onak okitxie</em></li>
</ul>
<h2 id="tanbutxue">TANBUTXUE</h2>
<p>Itsasontzi baten bodegarako sarrera zuloa da. Lauki zabala eta baxua da. Konparazioan pertsona lodia eta txikia. Salbuespenak ere badaude, gauzak gisa horretakoak direnean aplikatzen da.</p>
<ul>
<li><em>tanbutxue lakue da bera mutille, enbrie baiño pie bat txikidxaue</em></li>
<li><em>ba beran lagunen nobidxie bai dala tanbutxue</em></li>
<li><em>zirkuen ikusi duzen enbrak eta mutillek tanbutxue tiez</em></li>
</ul>
<h2 id="tanga-ie">TANGA / IE</h2>
<p>Portzelana erregogorrezko ontzia. Antzina ez zegoen besterik eta gaur be erabiltzen diren horren antzeko ontziei, horrela deitzen zaie.</p>
<ul>
<li><em>tanga bete ur ekarristaixu egarri nai txe</em></li>
<li><em>tangie beteta ekarri tsut da amen itxi geruau gure bazu be</em></li>
</ul>
<h2 id="tangarro-ue">TANGARRO / UE</h2>
<p>Era guztietako ontzia.</p>
<ul>
<li><em>berau eskatza tangarrukaz beteta dau</em></li>
<li><em>tangarro bat artun, da ure ekarri errekatik</em></li>
<li><em>tangarro zarrak, guztidxek, botako dotez aidien</em></li>
<li><em>an eztot ikusi nik tangarrorik</em></li>
<li><em>esneduneri imiñi esnien tangarrue atepostan</em></li>
</ul>
<h2 id="tangetera-ie">TANGETERA / IE</h2>
<p>Antzina itsasora kafesnea eramaten zen tresna da. Gaur egun, analogiaz, hauskorra ez den beste edozein ontzi.</p>
<ul>
<li><em>an dxun da a, beran tangeterie artun de plazara, esnie erosten</em></li>
<li><em>onek tangeteriek eztost kabiten gure doten beste kresel</em></li>
<li><em>tangetera andidxaue ekar biar</em></li>
</ul>
<h2 id="taraska">TARASKA</h2>
<p>Emakume bat da. Bermeon plaza baten aurkitzen den odaliska. Dotore jantzita dagoen emakume baten estatua da. Antzina, estatua hori emagaldu batena dela esaten zuten. Gaur egun emakume traketsa, baldarra definitzeko erabiltzen dugu hitz hori.</p>
<ul>
<li><em>aregaz taraskiegaz zabiltzez? Zeuk pe laster artungo zu beran antza</em></li>
<li><em>da zelan dako ixena tabema barridxek ba? Taraska. Ene alabie, eztau besterik?</em></li>
<li><em>nondik zatozen gu dot dxakin nik, taraskien antzagaz etorteko</em></li>
<li><em>zeitxik takot taraskien antza ba? Aitxiko!</em></li>
</ul>
<p>Erdarazko hiztegietan herensuge izugarria dela adierazten da, eta figuratiboan daukan zentzua <em>mujer fea, maja y desenvuelta</em> da. Guk ematen diogun zentzua ez da berdina, ezta plazan dagoen irudiak ematen duena ere.</p>
<h2 id="tardantza">TARDANTZA</h2>
<p>Berandutzea. Atzerapena.</p>
<ul>
<li><em>beragaz onai berbetan da zelako tardantzie emon dost ba</em></li>
<li><em>esan amari itu txikidxen tardantzie emoteko</em></li>
<li><em>gaur ezkara allegako Bilbora orduen; tardantza andidxe dau</em></li>
<li><em>tardantziri ez beitu, ariñau korridu bi du</em></li>
</ul>
<p>Kintanak bakarrik jaso du Bermeon hain erabilia den hitz hau.</p>
<p>/kardanza → tardantza/</p>
<h2 id="tarrazto">TARRAZTO</h2>
<p>Irain baten antzera botatzen da. Zeresanik ez, peioratiboan ere erabiltzen dela.</p>
<ul>
<li><em>tarrazto, etorko zara ona biarrien</em></li>
<li><em>mueble tarraztuek ezan diez da bota eiñ dxotez</em></li>
<li><em>eurok tarraztuen antzeko magaridxek tiez orrenbeste diro?</em></li>
<li><em>tarraztuek? balekozuz kamara bete, tarraztuek tizela ta</em></li>
</ul>
<h2 id="tartana">TARTANA</h2>
<p>Tartamutua.</p>
<ul>
<li><em>au imie tartanie du, da ontxerarte ez gara dxeusi kontuen</em></li>
<li><em>tartanarik ongo da zuk baiño obeto eitxen dauenik berba</em></li>
<li><em>ni enai tartanie, baie nerbiosa paraten naienien bai</em></li>
</ul>
<h2 id="tartanatu">TARTANATU</h2>
<p>Tartamutu bihurtu.</p>
<ul>
<li><em>nerbioso paraten banai tartanatu eitxen nai</em></li>
<li><em>ez tartanatuteko, kantaten ein bide berba</em></li>
<li><em>tartanatute bertan zer esan ezien, zelako apurue pasa dot ba</em></li>
</ul>
<h2 id="tautik-tauketik">TAUTIK / TAUKETIK</h2>
<p>Ezer ez egin.</p>
<ul>
<li><em>arek alperrak eztost gure tauketik ein</em></li>
<li><em>tauketik ein barik zelan bixiko da ba?</em></li>
<li><em>loteridxek urteten doskunien tauketik ein barik bixiko gariez</em></li>
<li><em>egunien egunien dxungo garie plaidxera, auri, tauketik pez</em></li>
<li><em>etor danik eta ona eztau esan tautik</em></li>
<li><em>eztau esan, baie tautik be eztau eiñ</em></li>
<li><em>lo ta lo ein da gero tautik esan barik dxun dok</em></li>
</ul>
<h2 id="ten">TEN</h2>
<p>Tiratu.</p>
<ul>
<li><em>neuk esaten dotsutenien ten txikotari</em></li>
<li><em>ten auneri, da ez itxi neuk esan arte</em></li>
<li><em>iñok esan orduko ten dotso jersetik eta apurtu ein tso</em></li>
<li><em>berak pe erropatik ten tso ta</em></li>
</ul>
<p>Azkuek jaso du, baina ez du esanahi bera.</p>
<h2 id="tenka">TENKA</h2>
<p>Tiratzen.</p>
<ul>
<li><em>denpora guztidxen on gariez tenka txikotari</em></li>
<li><em>tenka tenka ibill dxiez, da azkanien be, apurtu ein dxauie kortiñie</em></li>
<li><em>zeitxiko zabiltzezie orreri tenka ba, eziñ itxi bakien</em></li>
<li><em>aridxeri tenka on zara baie ez totsu urteten kanilletik</em></li>
</ul>
<p>Azkuek, <em>tenga</em> forma jaso du, Tx, Agirteren <em>Kresala</em> tik.</p>
<h2 id="tenplantzie">TENPLANTZIE</h2>
<p>Patxada.</p>
<ul>
<li><em>zuk takozu tenplantzie alabatxi, lo ein berton</em></li>
<li><em>zelako tenplantzigaz kontesta dost ba</em></li>
<li><em>tenplantzie okin bi de, ostantzien infartue emoten dau</em></li>
<li><em>ori dona tenplantzie, altzako zara, zauzen lekotik!</em></li>
</ul>
<p>Ez du gaztelerako <em>templanza</em> hitzaren esanahia, nahiz eta formaz berdina izan.</p>
<p>/templanza → tenplanza → tenplantza/</p>
<h2 id="tentela">TENTELA</h2>
<p>Kokolo/a. Tonto/a. Ganoragabekoa.</p>
<ul>
<li><em>tentela da ori enbrie, orreri nok esan tso ona etorteko</em></li>
<li><em>tentela zaralakon pasaten dxatzuz orrek gauzek</em></li>
<li><em>baie noiz ikasko zu eztala ein biar olan, tentelori?</em></li>
<li><em>da neu bertan tentela lez, mobidu be ein barik</em></li>
</ul>
<p>Azkuek Mundakan eta Gernikan jaso du, baina Bermeon normalki erabiltzen da, baina Azkueren garaian erabiltzen bazen ere, galdu egingo zen, Mundakan behintzat, hor, urte askotan ez baitzen erabiltzen euskararik edo oso gutxi. Hala ere, azken aldian zabaltzen ari, eta telebistan ere entzuten da. Baina segurutik, hurrengoak oraindino Bermeon bakarrik erabiltzen direna.</p>
<h2 id="tenteldu">TENTELDU</h2>
<p>Tentel bihurtu, aditz forman.</p>
<ul>
<li><em>aspirina asko artzien dotenien tenteldu eitxen nai</em></li>
<li><em>ezkondu danik eta ona tenteldu eiñ dxe</em></li>
<li><em>iñor ez tenteldu zeure berbakaz</em></li>
</ul>
<p>Azkuek ez du jaso baina D.A.E.k bai, baina adberbio forman, hau da, geroago ikusiko duguna, Ondarruko Agustin Zubikaraien zita bat aipatuz. Bermeon, aditz funtzioa betetzen du forma honek.</p>
<h2 id="tenteldute">TENTELDUTE</h2>
<p>Tentelduta, adberbio forman.</p>
<ul>
<li><em>ardauen ardauegaz... tenteldute gelditxu de bertan</em></li>
<li><em>ez imiñi taketien e? neiku nau tenteldute gaur goixion da</em></li>
<li><em>tenteldute nau daburduko, kafe kargau bet artun bikot espabilleteko</em></li>
<li><em>on dan beste jentegaz, an ibil gariez tenteldute, ara ta ona</em></li>
</ul>
<p>Lehen esan bezala, adberbio funrzioa, kasu honetan betetzen du eta ez bestean.</p>
<h2 id="tentelkeidxek">TENTELKEIDXEK</h2>
<p>Tentelkeriak. Beti pluralean.</p>
<ul>
<li><em>arek esaten txuzen tentelkeidxekaz jentie be enfadata dako</em></li>
<li><em>tentelkeidxek eitxen txuz, jentie berari begire plantateko</em></li>
<li><em>ez ein tentelkeririk, nigaz zauzen artien beintzet</em></li>
</ul>
<h2 id="tenteluntzi">TENTELUNTZI</h2>
<p>Tentela hitzaren sinonimo bat.</p>
<ul>
<li><em>tenteluntzidxe da, soiñeko erropak pe etsoie kentzien ori</em></li>
<li><em>atxiñe esan tsoie areri tenteluntzidxe dana</em></li>
<li><em>tenteluntzidxen gauzek eitxen txuz da ganera barre eitxen dau</em></li>
</ul>
<h2 id="teñazto">TEÑAZTO</h2>
<p>Ezkabizto. Ezkabiatsu. Aurretik ikusi dugu honen sinonimo bat, nahiz eta definizioa ez izan bera. Beti zentzu peioratiboan erabilia, eta askotan deigarria ere bai.</p>
<ul>
<li><em>teinaztue zara, teñaztua, agarraten batzut ill eingo zaitxut</em></li>
<li><em>txo teilazto! agarra auneri txikotari</em></li>
<li><em>teñazto, ardaue edo zerbezie guzu?</em></li>
<li><em>teiñaztueako morroi dok a</em></li>
</ul>
<h2 id="teñie">TEÑIE</h2>
<p>Zentzu figuratuan, ikusiezina, gorrotoa, iskanbila...</p>
<ul>
<li><em>gure artien sartun zan teñie ta...</em></li>
<li><em>bai, bazan teñie amen erridxen</em></li>
<li><em>teñie ta txarrikeidxe baiño eztau gure artien</em></li>
</ul>
<h2 id="termiño-ue">TERMIÑO / UE</h2>
<p>Distantzia fisikoa eta denborarena.</p>
<ul>
<li><em>termiño txikidxen taberna larreidxe dau</em></li>
<li><em>eztost emon termiñorik biarra akabateko</em></li>
<li><em>termiñue andidxe ezan arren eztau zetan imiñi orrenbeste arbola</em></li>
<li><em>partido batetik besterako termiñue, laburre da, ta eztau emoten denporiek</em></li>
</ul>
<h2 id="terrela">TERRELA</h2>
<p>Itsasoan gauez ibiltzen den haize freskoa. Baina konparazioan biharamona, ostea da.</p>
<ul>
<li><em>terrela dakar da dxakiek dxantzi biko duz</em></li>
<li><em>terraltxue on da baie ondo e!</em></li>
<li><em>amen datost terrela, oire dxun biko nai pasa arte</em></li>
<li><em>atzo gaueko terrela pasa barik takozu</em></li>
<li><em>plaidxera dxun da terrela pasaten</em></li>
</ul>
<p>Gaztelerako <em>viento terral</em> hitza erabiltzen da honetarako.</p>
<h2 id="terreste">TERRESTE</h2>
<p>Lehorrean lan egiten duena. Ez dakit kostaldeko beste berrietan erabiltzen den hitz bau. Bermeon asko.</p>
<ul>
<li><em>fameli guztidxe esan da terrestiena</em></li>
<li><em>terrestiek bixidxe dakoie ona, gure aldien</em></li>
<li><em>eztau guzan alabie terrestiegaz ezkondutie</em></li>
<li><em>partidue terrestiek eta mariñeruen artien ezango da</em></li>
</ul>
<p>Gaztelerako <em>terrestre</em> = <em>referentes la tierra</em> izan da erabilitako hitza.</p>
<h2 id="terriñe">TERRIÑE</h2>
<p>Esne-ontzia. Bermeon edozertarako erabiltzen den ontzia.</p>
<ul>
<li><em>auri terriñe ekarri, ure artzieko, kendu eingo dauie ta</em></li>
<li><em>gure esnedunek etxuz garbitxuten ondo esne terriñek</em></li>
<li><em>beran terriñe guztidxekaz planta dxatzu esnie saltzien</em></li>
<li><em>terriñek ondo zarratu, autse sartun barik</em></li>
<li><em>terriñ andi bategaz neiko da, egun guztireko ure artzieko</em></li>
</ul>
<h2 id="tertera">TERTERA</h2>
<p>Tartera. Baina zentzu zabalagoan, hau da era guztietako kazolak, basazkoak izan ezik.</p>
<ul>
<li><em>terterie prepara zuk, neuk eingot dxatekue ta</em></li>
<li><em>bota terterara oridxue ta kinpulie</em></li>
<li><em>tertera andi baten imin guz muxillek</em></li>
<li><em>aur terterautxuen imiñi okelie</em></li>
</ul>
<p>Gaztelerako <em>tartera</em> hitzak esanahi mugatua badu ere, Bermeoko erabileran askoz ere zabalagoa dauka.</p>
<h2 id="tertza">TERTZA</h2>
<p>Arrantzarako apareiua. Amuak kordeletan karnatarekin homituak eta metro askotan eratuak, krielean bilbatzen da. Hitz hau lokuzioetan agertzen da, konparazioan beste zentzu bat hartuz.</p>
<ul>
<li><em>tertzak plamie bi dizela, esan dau patroiek</em></li>
<li><em>tertzak botaten dxun diez gaur goixion</em></li>
<li><em>berandu ala dauie tertzak</em></li>
<li><em>ondo plamie barik on da ori tertzie</em></li>
</ul>
<p>Azkuek Bermeokoa bezala jaso du hitz hori, baina bariante bat &gt;tretza&lt; hain zuzen, kostako beste herri batzuetan ere erabilizen da.</p>
<h2 id="tertzinak">TERTZINAK</h2>
<p>Emakumearen hilekoak. Oraingoan gaztelerako <em>tercianas</em> antzinako berba da. Gainera peioratiboan erabiltzen da.</p>
<ul>
<li><em>dardakadan zauz alabatxu, tertzinakaz zauz ela?</em></li>
<li><em>ezta etorri plaidxera. Tertzinakaz ongo da!</em></li>
</ul>
<h2 id="tiadora">TIADORA</h2>
<p>Tiradera.</p>
<ul>
<li><em>irugarren tiadorien topako zu bi zune</em></li>
<li><em>maidxeko tiadorien dauz kollarak</em></li>
<li><em>tiadorak eztakozen armaidxorik eztot kure</em></li>
<li><em>nik eztot kure tiadorik ba</em></li>
</ul>
<p>Gaztelerako <em>tirador</em> = <em>asidero para cerrar y abrir</em> hitza, kaxa adierazteko zabaldu da.</p>
<h2 id="tieskue">TIESKUE</h2>
<p>Kioskoa.</p>
<ul>
<li><em>tieskue banderaz beteta dau</em></li>
<li><em>ainbeste buelta emon tsagu tieskuri arroskuen</em></li>
<li><em>goiko plazako tieskoko bonbille guztidzek apurtu dauie</em></li>
</ul>
<p>Gaztelerako <em>quiosco</em> edo <em>kiospio</em> hitza da horren etimologia.</p>
<h2 id="tindi">TINDI</h2>
<p>Apur bat.</p>
<ul>
<li><em>bota eistana tindi bet, aue gozotuteko sikeran</em></li>
<li><em>tindi tindi bategaz dakozu neiko useiñe emoteko</em></li>
<li><em>tindike tindike zabiltzez, botaixu geidxau</em></li>
</ul>
<h2 id="tinditxu-e">TINDITXU / E</h2>
<p>Pixka bat. Apur bat baino gutxiago.</p>
<ul>
<li><em>ardau tinditxu bet bota auna basora</em></li>
<li><em>ur tinditxu bategaz imiñi tarterie suten</em></li>
<li><em>egon tinditxu baten ensegida etorko nai txe</em></li>
<li><em>tindi-tinditxu bet luzetu bi zu erropie</em></li>
</ul>
<p>Azkuek, Mundakan jartzen du hitz hau; Bermeon normalki erabiltzen da.</p>
<h2 id="tiposo-a-ue">TIPOSO / A / UE</h2>
<p>Itxurosoa. Itxurazkoa. Pertsona, animalia edo gauza.</p>
<ul>
<li><em>au arbolie da tiposuena</em></li>
<li><em>bera enbrie tiposie da gero</em></li>
<li><em>ba mutille ezta bape tiposue</em></li>
<li><em>erlojo tiposue ekar tsu gixonak</em></li>
</ul>
<h2 id="tirañek">TIRAÑEK</h2>
<p>Zirikada. Zeiharresana.</p>
<ul>
<li><em>neu pasaten naien bakotxiden, tirañek botaten asten da</em></li>
<li><em>tirañek botaten on barik, arpire esan esateko dakozune</em></li>
<li><em>eztau gure asarratu, baie tirañek botaten segiten badau asarratu ein biko dau</em></li>
</ul>
<h2 id="tire">TIRE</h2>
<p>Azentuaren arabera esanahi ezberdina izan lezake.</p>
<ol type="1">
<li>Aginduzko tonua dago.</li>
</ol>
<ul>
<li><em>tire ara, da ekarri an dauen otzarie</em></li>
<li><em>tire ortik enbarazuen zauz de</em></li>
</ul>
<ol start="2" type="1">
<li>Etsipen tonua. Gaitzerdi.</li>
</ol>
<ul>
<li><em>tire, eiñ dxot biarran erdidxe ta</em></li>
<li><em>tire, laster datoz gabonak eta</em></li>
</ul>
<ol start="3" type="1">
<li>Trankil egoteko tonua.</li>
</ol>
<ul>
<li><em>tire, laster pagako tsu zorrak eta</em></li>
<li><em>tire, eingot esan zun biarra ta</em></li>
</ul>
<ol start="4" type="1">
<li>Arrakasta dagoela salmentan adierazteko tonua.</li>
</ol>
<ul>
<li><em>gaur tire andidxe on da plazan</em></li>
<li><em>ba atzo ezta on tirerik</em></li>
</ul>
<p>Azkuek ez du jaso baina D.A.R.k azkena jaso du Lhanderen zita bat aipatuz.</p>
<h2 id="tiribire">TIRIBIRE</h2>
<p>Irauli. Anodatu.</p>
<ul>
<li><em>ardauen botilliek tirebire eiñ dxau, ta eztau ardaurik</em></li>
<li><em>orrek batelak laster tirebireko dau, karga lar dako ta</em></li>
<li><em>munetik bera due tratora, tirebire eiñdxe</em></li>
<li><em>maidxetik bera tirebireko dau, olgetan bazabiltzez</em></li>
</ul>
<p>Azkuek <em>vuelco de embarcación</em> zentzuaz jaso du, baina Bermeon, hori baino esanain zabalagoan erabiltzen da. Hala ere, galtzen ari den hitza da, hogei urtetik beherakoetan oso gutxi entzuten baita.</p>
<h2 id="tirridxe">TIRRIDXE</h2>
<p>Tirria. Ezinikusia.</p>
<ul>
<li><em>tirridxe dakostazu ezin zulakon ein neuk eitxen dotena</em></li>
<li><em>zelako tirridxe dakotso ba, eziñ dxau ikusi be</em></li>
<li><em>tirridxe okitxie ezta ona ba</em></li>
<li><em>edozeineri dakotso tirridxe orrek</em></li>
</ul>
<p>Gaztelerako <em>tirria</em> da, eta zentzua ere berbera. Azkuek hiru definizio ematen ditu hitz horrentzat eta hirugarrena da zentzu honetaz jaso duena, Goi-Nafarreraz.</p>
<h2 id="tofez">TOFEZ</h2>
<p>Aurrez aurre aurkitu.</p>
<ul>
<li><em>beragaz tofez ein da arpire beitu be eztost ein</em></li>
<li><em>da oiñ arte eztozu eiñ tofezik?</em></li>
<li><em>eiñ dxau orrek tofez beiñola ziñetik urten dunien</em></li>
</ul>
<h2 id="tokamena">TOKAMENA</h2>
<p>Tokatzen zaiona.</p>
<ul>
<li><em>kobra zuie bakotzaren tokamena?</em></li>
<li><em>nik eztot artun ondiño neure tokamena</em></li>
<li><em>ba, sasoie dau ba tokamenak emoteko</em></li>
</ul>
<p>Hitz honetan argi ikusten da erdarazko berba bat geureganatzeko daukagun gaitasuna.</p>
<h2 id="tola-ie">TOLA / IE</h2>
<p>Kanpinetan erabiltzen den edontzia.</p>
<ul>
<li><em>tolak erosi bi dotez eskursiñorako</em></li>
<li><em>obiauek tiez plastikozko basuek tolie baiño</em></li>
<li><em>baie basuek apurtu eitxen diez da tolie barriz ez</em></li>
</ul>
<h2 id="toleta">TOLETA</h2>
<p>Toleta. Konparazioan zakila.</p>
<ul>
<li><em>toleta ondo dauenien gorputze be ondo oten da</em></li>
<li><em>beran toleta aidien dakola on dxatzu txixe eitxen</em></li>
<li><em>toleta ebaiko tso andriek, beste andra bategaz dabillela enteraten dartien</em></li>
</ul>
<h2 id="tolle">TOLLE</h2>
<p>Arrain bat da, marrazo familiakoa. Konparazioan erabiltzen da energia gabeko pertsona definitzeko.</p>
<ul>
<li><em>tolle lez dau benan mobidu be ein barik</em></li>
<li><em>dxantzan be edxatzo gustaten, tabernera dxutie bez, eske, tolle da</em></li>
<li><em>zelako tolle dakozu andrie ba, barrerik pe eztau eitxen</em></li>
</ul>
<p>Azkuek Bermeorako jaso du hitz hori, baina esanahia pixka bat ezberdina da, <em>hombre cachazudo</em> definitzen baitu.</p>
<h2 id="tonbolo-ue-ie">TONBOLO / UE / IE</h2>
<p>Pertsona lodikotea.</p>
<ul>
<li><em>tonbolue dala ta, argaldu gu dau</em></li>
<li><em>beste neskatiltxue be tonbolatxue da</em></li>
<li><em>tonboluek eta tonbolak eztakoie munduen, bixitxeko deretxorik ela?</em></li>
</ul>
<h2 id="tortola-ie">TORTOLA / IE</h2>
<p>Alua. Beti erabiltzen da gogor hitz egiten denean, edota, haserre tonuan.</p>
<ul>
<li><em>neuri emostazu txikidxena ezta? Tortolie dakozu zuk zarra</em></li>
<li><em>arraiñ asko ekartsue ezta? Arraiñ asko? Zeure tortolie!</em></li>
<li><em>arek tako, tortolie erreta, ibill dxen beste gixonegaz</em></li>
</ul>
<h2 id="total">TOTAL</h2>
<p>Oso.</p>
<ul>
<li><em>total ondo pasa du Mañuko jaidxetan</em></li>
<li><em>azterketie total txarto eiñ dxot</em></li>
<li><em>total politxo pintze dauie Talako ormie</em></li>
</ul>
<h2 id="totalekue">TOTALEKUE</h2>
<p>Totalekoa. Ezer edo inor baino gehiago.</p>
<ul>
<li><em>okasintie totalekue da bera gixona</em></li>
<li><em>erosi dauen kotxiek, korridxe dako totalekue</em></li>
<li><em>totalekue zara gero, eztau zu baiño andra fiñaurik</em></li>
</ul>
<p>Azuek <em>totala</em> jaso du zerazu berdinaz.</p>
<h2 id="toto-ue">TOTO / UE</h2>
<p>Pertsona lodikotea.</p>
<ul>
<li><em>ezta lodi lodidxe, baie totue da</em></li>
<li><em>ze tototxue da au imie</em></li>
<li><em>totue baiño obeto da apurtxu bet argaltxue ezatie</em></li>
</ul>
<p>Azkuek beste zentzu batez jaso du forma hau.</p>
<h2 id="totolodi">TOTOLODI</h2>
<p>Pertsona baxua eta lodikotea.</p>
<ul>
<li><em>orrek, totolodidxe dako ama</em></li>
<li><em>eztakixu nor dan, aulako totolodi bet?</em></li>
<li><em>orrek imiek totolodidxauek tiez</em></li>
</ul>
<p>Azkuek ez du jaso, D.A.R.k, ostera, bai, baina zentzua <em>bobalicón</em> jartzen du; beraz guztiz zentzu ezberdina.</p>
<h2 id="trabes">TRABES</h2>
<p>Txarto.</p>
<ul>
<li><em>gauzek ezpaduz eitxen ondo trabes ibilko gariez</em></li>
<li><em>zelan dabiltzez zure gixona ta ba? Trabes dabiltzez, txarto</em></li>
<li><em>trabes be, trabes dabiltzez gero</em></li>
</ul>
<h2 id="trabestu">TRABESTU</h2>
<p>Txarto hitza, baina aditz funtzioan.</p>
<ul>
<li><em>asikeran gauzek ondo dxun diez, baie orain trabestu eiñ dxiez</em></li>
<li><em>geuri be trabestu eiñ dxaskuz okiñ dxuzen asmuek</em></li>
</ul>
<h2 id="trabestute">TRABESTUTE</h2>
<p><em>Trabes</em> hitza adberbio funtzioan erabiltzen bada, kasu honetan ere funtzio hori beteko du.</p>
<ul>
<li><em>denbora guztidxen ibilli gariez trabestute</em></li>
<li><em>diro barik, osasun barik eta kriston serra barik, trabestute ibilko gariez</em></li>
</ul>
<h2 id="tragarro-ie">TRAGARRO / IE</h2>
<p>Asko jaten duena. Dena beretzat nahi duena.</p>
<ul>
<li><em>zelako tragarroie da ba, albokuenak pe dxan eingo lekitxuz</em></li>
<li><em>ez esan tragarroie, ostantzien kolikue okingo zu</em></li>
<li><em>tragarroiaue zara, neure pastelak pe zeuk gure zu dxan</em></li>
<li><em>tragarroie zara alabatxi, neure erropa danak guzuz zeuretzako</em></li>
<li><em>tragarroiek pe aulan ibilltxen diez, dana atrapa guren</em></li>
<li><em>tragarroi utse da gero, ezta konformaten atrapaten dauenagaz</em></li>
</ul>
<h2 id="trankero-ue">TRA(N)KERO / UE</h2>
<p>Trasteak.</p>
<ul>
<li><em>geure trakero guztidxek artun, da an guzak trenera</em></li>
<li><em>trenik bapez txo, ostabe artun trakeruek eta etzera</em></li>
<li><em>itzi berton trakero guztidxek, baten batek erungo txuz de</em></li>
</ul>
<h2 id="tranka">TRANKA</h2>
<p>Barrutik krisketaz atea itxi.</p>
<ul>
<li><em>atie tranka bi de, etzetik urten orduko</em></li>
<li><em>tranka zu ondo atie?</em></li>
<li><em>nik ondo trankaten dotez bentanak eta balkoie be</em></li>
</ul>
<p>Gaztelerako <em>atrancar</em> edo <em>tranear</em> aditza erabiltzen da kasu honetan, eta funtzioa ere aditzarena dauka.</p>
<h2 id="trankie">TRANKIE</h2>
<p>Antzina ateak. zarratzen ziren palua. Analogiaz, gaur ere erabili egiten da, atea ondo zarratzeko definizioaz, barrutik krisketarekin, hain zuzen.</p>
<ul>
<li><em>trankie botata itxi dot atepostako atie, badaezpadan be</em></li>
<li><em>trankiaz bakarrik itxi dot atie ta preokupeta nau</em></li>
<li><em>ori zarra kendute, tranka barridxe imingo tsagu atiri</em></li>
</ul>
<h2 id="tranko-ge">TRANKO / GE</h2>
<p>Pausu luzea, handia.</p>
<ul>
<li><em>tranko andidxegaz ibilli ezkero, laster allegako gariez</em></li>
<li><em>Mundekararteko trankuek eitxen txuz</em></li>
<li><em>bost trankotan eitxen dau Lameratik etzera</em></li>
<li><em>tranko txikidxek eitxen bazuz, ez zara allegako eguno be</em></li>
<li><em>San Juanek iru trankotan eiñ dxau Bermiotik Gaztelugatxerako bidie</em></li>
</ul>
<p>Gaztelerako <em>tranco</em> tik sartu da zuzenean. Azkuek baxe-nafarreraz eta Erronkariko Uztarrozen jaso du zentzu honetaz.</p>
<h2 id="traste-iek">TRASTE / IEK</h2>
<p>Altzariak. Tretxuak. Trasteak.</p>
<ul>
<li><em>traste barridxek erosi dotez etze barrireko</em></li>
<li><em>da ze eingo zu traste zarrakaz ba?</em></li>
<li><em>trastiek igaro bi duz etze zarretik barrire</em></li>
<li><em>trastiekaz beteta dakot etzie</em></li>
<li><em>trastien trastiegaz, aurki bet non be eztau</em></li>
<li><em>balidxo eztauien trastiek bota eingo tez</em></li>
</ul>
<h2 id="trauskidxe">TRAUSKIDXE</h2>
<p>Pertsona dorpea, baldarra.</p>
<ul>
<li><em>trauskidxe da dxazten, beran aitxe lez</em></li>
<li><em>ibilkerie be trauskidxena dako ta</em></li>
<li><em>ezta bape fiñe bera enbrie, menditxik bajaikuen antza dako</em></li>
</ul>
<p>Azkuek, bere hiztegian jaso du hitz hau, Mundakako Otxoluaren zita bat aipatuz. Definizio berbera ematen dio.</p>
<h2 id="trentiñe">TRENTIÑE</h2>
<p>Adimena. Ganora.</p>
<ul>
<li><em>trentiñie be galdute dakot alabatxi, berori gauzie pasa dxastenik eta ona</em></li>
<li><em>ba trentiñie galtzien bazu, galdute zauz zeu be</em></li>
<li><em>meisuek esan tso, beran imiek eztakola trentiñik eta gora goraka asi dxatzo</em></li>
</ul>
<p>Azkuek, <em>cachaza</em> zentzuaz jaso du.</p>
<h2 id="trikimalluek">TRIKIMALLUEK</h2>
<p>Beti erabiltzen da pluralean. Maltzurkeriak. Trikimailu. Aitzakia.</p>
<ul>
<li><em>ez etorri trikimailluekaz, eztakot diskutiteko ganarik eta</em></li>
<li><em>trikimailluek tabiltzez arek, zemakure</em></li>
<li><em>trikimalluekaz datorren personie ezta fidxetekue</em></li>
</ul>
<h2 id="trille">TRILLE</h2>
<p>Urratu.</p>
<ul>
<li><em>jersien ukunduek trilleta dakozuz</em></li>
<li><em>trille dizen erropak dxosi bi diez</em></li>
<li><em>ba frakak pe trille trilleta dakotez</em></li>
</ul>
<p>Hitz honen bariante bat, Azkuek jaso du Otxandion baina Bermeon, esanahia, zabalagoa da.</p>
<h2 id="trimildxu">TRIMILDXU</h2>
<p>Urratu. Apurtu. Zati-zati.</p>
<ul>
<li><em>maidxetik bera dxeusitxe trimildxu diez baso guztidzek</em></li>
<li><em>okiñ dxauien azidentiegaz kotxie be trimildxu eiñ dxatzoie</em></li>
</ul>
<p><em>Trille</em> hitzaren sinonimo bat izan daiteke, baina honek zentzu zabalagoa dauka.</p>
<h2 id="trinke">TRINKE</h2>
<p>Esturu.</p>
<ul>
<li><em>trinke ein bi diez txikotak solta barik</em></li>
<li><em>ondo trinketen bazuz ez tiez apurtuko</em></li>
<li><em>ezpastazu emoten dirue, trinke eingo zaitxut</em></li>
</ul>
<p>Gaztelerako <em>trincar</em> aditza pixka bat aldatuz edo behintzat zentzu zabalagoan erabiltzen da. Funtzioa ere aditzarena betetzen du.</p>
<h2 id="trinketa">TRINKETA</h2>
<p>Estututa.</p>
<ul>
<li><em>on dan beruegaz danok bertan trinketa, ezer be eziñ ikusi</em></li>
<li><em>erropie be trinketa darue</em></li>
<li><em>garridxe istu istu, garrikue trinketa, arnasarik artzien be eztost itxitxen</em></li>
</ul>
<h2 id="troixak">TROIXAK</h2>
<p>Ile-txortak.</p>
<ul>
<li><em>troixak ondo orraztute erun bi dotez eskolara</em></li>
<li><em>beste egunien esan dost gure imiek, troixak ebai bi tsatezala</em></li>
<li><em>nik elekitzat ebaiko, troixa luze-luziek okin arte</em></li>
<li><em>bai laztana, primera komunion eitxen zunien ebaiko tsutez troixak</em></li>
</ul>
<p>Hitz hau adinekoen artean bakarrik entzuten da.</p>
<h2 id="trokatu">TROKATU</h2>
<p>Biburtu. Bihurdura.</p>
<ul>
<li><em>kaderie trokatu dot, atxa batetik bestera saltakeran</em></li>
<li><em>ez dxatzo trokatu, apurtu ein dxatzola esari tso medikuek</em></li>
<li><em>trokatutie txarraue da, apurtutie baiño</em></li>
<li><em>izter bidxek trokatu dxatzoz</em></li>
</ul>
<p>Azkuek Lekeition eta Gernikan jaso du, baina Bermeon oso erabilia da.</p>
<h2 id="trongille">TRONGILLE</h2>
<p>Pirikoma. Bulto.</p>
<ul>
<li><em>onek kokletak trongillek takoie</em></li>
<li><em>barizek atata dakotez trongillek izterratan</em></li>
<li><em>au trongille kendu bitsat oneri armaidxuri</em></li>
</ul>
<p>Azkuek jaso du hitz hau, baina zentzua, mugatuagoa da.</p>
<h2 id="tronponada">TRONPONADA</h2>
<p>Asko. Masa. Tropela.</p>
<ul>
<li><em>euri tronponadie bota dau, da urek altza diez</em></li>
<li><em>arraiñen tronponadie on da baie ezta baja prezidxue</em></li>
<li><em>zelako tronponadie etor da ba, kasinuek pe artun bez</em></li>
</ul>
<p>Izenaren funtzioa betetzen du.</p>
<h2 id="tronponadan">TRONPONADAN</h2>
<p>Aurreko berba bera da, baina adberbio funtzioan.</p>
<ul>
<li><em>hainbeste denporan ezer on bez, da oraiñ dxai guztidxek tronponadan</em></li>
<li><em>ziñera tronponadan sartun de jentie, da idxe itxo bertan</em></li>
<li><em>tronponadan etortie baiño, obeto da apur apurke etortie arraiñe</em></li>
<li><em>illietan euri barik, eta oraiñ, eztanien biar, tronponadan euri guztidxek</em></li>
</ul>
<p>Adberbio funtzioan dago.</p>
<h2 id="troskille">TROSKILLE</h2>
<p>Pertsona fina ez dena. Baldarra. Dorpea. Baserrikoa.</p>
<ul>
<li><em>troskille da, baie ikasiko dau amen geratuten badan</em></li>
<li><em>bera aldiano troskille dala guapue diñostazu!</em></li>
<li><em>bada troskille, baie otsue lakue da</em></li>
</ul>
<p>Azkuek zentzua pixka bat aldatuta jaso du, eta F, Segura aipatzen du.</p>
<h2 id="trosko-ue">TROSKO / UE</h2>
<p>Zati handi-handia. Pertsona edo gauza dorpea.</p>
<ul>
<li><em>okela troskuekaz gisadue eiñdxe dxan du gozo</em></li>
<li><em>ogi troskuek eitxen txuz sopatan</em></li>
<li><em>onek kokletak jamoi troskuek takoie barruen</em></li>
<li><em>zapata troskuekaz enue ni kalera</em></li>
<li><em>trosko troskue da korriten</em></li>
</ul>
<p>Azkuek forma honi ematen dion definizioetako bat, azken hau dugu. Bestea ez da zentzu berdinekoa, Berak F, Segura aipatzen du hitz hau jasotzerakoan.</p>
<h2 id="truben">TRUBEN</h2>
<p>Noraezean. Norabidea galduta.</p>
<ul>
<li><em>bestela nabill truben zeu topa eziñik</em></li>
<li><em>gau guztidten ibill garie truben zer eiñezien</em></li>
<li><em>esan dauie bapor guztidxek dabiltzezela truben arraiñe topa eziñik</em></li>
<li><em>truben ibilltxekutan, obeto da etzien geratzie</em></li>
</ul>
<h2 id="truboi-e">TRUBOI / E</h2>
<p>Trumoi. Baina hemen konparazioan erabiliko dugu. Esaterako, pertsona bat nagitsu edo gaupasa eginda dagoenean nola dagoen definitzeko.</p>
<ul>
<li><em>dxo dau truboiek, laster dxungo da oire</em></li>
<li><em>kordu kalera, truboiek atrapa orduko</em></li>
<li><em>onek beruek, truboie emoten dau</em></li>
</ul>
<h2 id="trubonadie">TRUBONADIE</h2>
<p>Trumonada. Konparazioan, aurreko hitzak ematen duen zentzua dauka.</p>
<ul>
<li><em>trubonadie eiñ orduko ein bi du bueltie</em></li>
<li><em>trubonadak ezan diez partidue asi baiño lelau, baie gero ez</em></li>
<li><em>Laiden on gariez trubonadie asi danien</em></li>
<li><em>enuen ni iñora, trubonadie dakot eta</em></li>
<li><em>okiñ dxun trubonadiegaz, Lamerako bankuen idxe luek artun</em></li>
</ul>
<h2 id="truxuek">TRUXUEK</h2>
<p>Erauntsia.</p>
<ul>
<li><em>dardakadan pasa dot gaue ezan dizen truxuekaz</em></li>
<li><em>ezta gitxiaureko, inundaziñuek berez datoz truxuekaz</em></li>
<li><em>ez aitxetu truxurik, ondiño aztu barik dakotez udekuek eta</em></li>
</ul>
<p>Gaztelerako <em>chuzos</em> hitzetik sartutakoa dela dirudi.</p>
<h2 id="tunbe">TUNBE</h2>
<p>Jausi.</p>
<ul>
<li><em>orrek imiek tunbe eingo dau</em></li>
<li><em>botilliek pe tunbe eiñ dxau, da orain ardau barik kaux</em></li>
<li><em>orrek gobemuek laster umbeko dau</em></li>
<li><em>tunbe geuk eingu guk, orrek gobernuek agiñe gogor dako txo!</em></li>
</ul>
<h2 id="tunbeta">TUNBETA</h2>
<p>Etzanda.</p>
<ul>
<li><em>plaidxen nauela tunbeta arri bet dxeusi dxast kadera ganera da zillue eiñ dxost</em></li>
<li><em>non dau zure aiztie ba? Tunbeta dau oien, sastarra pasaten</em></li>
<li><em>zeuzer pasaten dala ta, dxun garizenien ime bat ikusi du tunbeta konorte barik</em></li>
</ul>
<p>Adberbio funtzioa betetzen du.</p>
<h2 id="tunbuto-ue">TUNBUTO / UE</h2>
<p>Bulto handia.</p>
<ul>
<li><em>oneri armaidxuri tunbuto batek urten tso alboko mandan</em></li>
<li><em>buruen dakot Sollube baiño tunbuto andidxaue</em></li>
<li><em>izterrien dakozun tunbutue ez dxatzu kentzien ba</em></li>
</ul>
<h2 id="tunkurre">TUNKURRE</h2>
<p>Bulto.</p>
<ul>
<li><em>beitu zelako tunkurre dakoten bekokidxen</em></li>
<li><em>zuk bat badoku nik tunkur bi dakotez</em></li>
<li><em>eztie ezango ba, gixonak imin tsuzen tunkur bidxek</em></li>
</ul>
<h2 id="tunturre">TUNTURRE</h2>
<p><em>Tunturre</em> ren sinonimoa da.</p>
<ul>
<li><em>ia or buruen zer dakozun tuntur bet ikusten tsut eta</em></li>
<li><em>buruen eztakot ezer baie belaunien tuntur andi bet dakot</em></li>
</ul>
<h2 id="tuntux-e">TUNTUX / E</h2>
<p>Buia. Konparazioan andrazko baten enbarazua.</p>
<ul>
<li><em>gure patroien andrie tuntuxegaz dau</em></li>
<li><em>zeure aiztie be tuntux matxugaz dau</em></li>
<li><em>ez orain tuntux barik tau, errie dau imie ta</em></li>
</ul>
<h2 id="turdidu">TURDIDU</h2>
<p>Harritu. Lelotu.</p>
<ul>
<li><em>entzun dotenagaz turdidu ein nai alabatxu</em></li>
<li><em>danak turdidu diez, pentsa-pentsa barik etor da ta</em></li>
</ul>
<h2 id="turdidute">TURDI(DU)TE</h2>
<p>Harrituta.</p>
<ul>
<li><em>ezta ba turdidutekue eiñ dxauen biarra?</em></li>
<li><em>egidxe, mundu guztidxe geratu turdidute PPra dxun dala esan dauenien</em></li>
</ul>
<h2 id="turrune">TURRUNE</h2>
<p>Arraina portura etortzen zenean, antzina kanpaia jotzen zen. Horri kanpaia zeritzoten. Gero <em>sirena</em> jarri zuten eta horri <em>turrune</em> deitzen zitzaion. Gaur egun ez dago ez kanpairik ez sirenarik, telefonoek egiten dutelako lan hori. Baina <em>turrune</em> esaten jarraitzen da horien antzeko zerbait entzuten denan.</p>
<ul>
<li><em>goixien goixetik dxo dau gaur turrune</em></li>
<li><em>entzun zu turrunik ela?</em></li>
<li><em>turrune dxoten daueneko batera alizaten nai oitxik</em></li>
</ul>
<h2 id="turtulo-ue">TURTULO / UE</h2>
<p>Tokor. Koskor. Baina, baita mozkorra ere, zentzu figuratuan.</p>
<ul>
<li><em>emon tsun golpiegaz turtulo matxuek urten tsu</em></li>
<li><em>beitu zelako turtulue eiñ dxosten orrek arridxegaz</em></li>
<li><em>zapatien takoiegaz dxo dau buruen erdidxen, da turtulo mandue atara tso</em></li>
<li><em>okiñ dxauen turtuluegaz etzie non dakon be eztau dxakiñ</em></li>
<li><em>edan au kafetxue, turtulue kentzieko</em></li>
</ul>
<h2 id="tuteliklas">TUTELIKLAS</h2>
<p>Klase guztietakoak.</p>
<ul>
<li><em>gure etzien zapatak tuteliklas dauz</em></li>
<li><em>tuteliklas zeure boluek, soiñien dakozuzenak, ori esaik amari</em></li>
</ul>
<p>Erdaratik, frantsesetik seguru, edo batek daki nondik asmaturikoa den.</p>
<h2 id="tuterrez-ien">TUTERREZ / IEN</h2>
<p>Makina guztian. Azkar. Konparazioan.</p>
<ul>
<li><em>an duez arek tuterrezien lekuek atrapaten frontoire</em></li>
<li><em>neuk pe tuterrez ein bidot etzerantz</em></li>
<li><em>txikiteuek tiño, turrez ibilltxeko</em></li>
</ul>
</body>
</html>
