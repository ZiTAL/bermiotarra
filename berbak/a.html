<!DOCTYPE html>
<html>
<head>
  <meta charset="utf-8">
  <meta name="generator" content="pandoc">
  <meta name="viewport" content="width=device-width, initial-scale=1.0, user-scalable=yes">
  <title></title>
  <style type="text/css">code{white-space: pre;}</style>
  <!--[if lt IE 9]>
    <script src="http://html5shim.googlecode.com/svn/trunk/html5.js"></script>
  <![endif]-->
</head>
<body>
<h1 id="a">A</h1>
<h2 id="abante">ABANTE</h2>
<p>Hasieran itsasoan erabilitako hitza izan arren, gero herrira pasatu da eta zerbait martxan jartzea da, pertsona, animalia odo gauza.</p>
<ul>
<li><em>kotxie abante dako</em></li>
<li><em>erlojue abante dabil</em></li>
<li><em>imiñi telebisiñue abante</em></li>
</ul>
<p>Hitz hau <em>abante</em> hitzetik dator. Arraunketan erabiltzen den hitza da.</p>
<p>Baina <em>abante etzera</em> ere esaten da. Beraz, Azkuek, <em>remar</em> zentzuarekin jaso duen hitza, beste kasu batzuetara zabaldu da.</p>
<h2 id="aberidxe">ABERIDXE</h2>
<ol type="1">
<li>Matxura.</li>
</ol>
<ul>
<li><em>makinie aberidxe da! Non dau makinistie?</em></li>
</ul>
<ol start="2" type="1">
<li>Zoratuta egon</li>
</ol>
<ul>
<li><em>zelako aberidxe dakon honek morroiek! Ez tau ondo burotik</em></li>
</ul>
<h2 id="abillariñe">ABILLARIÑE</h2>
<p>Zentzu gabeko pertsona.</p>
<p>Adjektibo moduan. Gehienetan gizonezkoei aplikatzen zaie.</p>
<ul>
<li><em>orren gixona abillariñe da</em></li>
<li><em>abillariñe aiz i</em></li>
<li><em>ez ezan (izan) abillariñe</em></li>
</ul>
<p>Bi adjetibok osatzen duten hitza dela dirudi:<br />/abilla + arifia/ → abillariña → abillariñe/</p>
<p>Baina beste hipotesi hau ere kontutan har daiteke:<br />/abill + arifi/ aginte erako forma, hain zuzen.</p>
<h2 id="abille">ABILLE</h2>
<p>Gaitasun edo abilezia handiko pertsona, baina batzuetan makina edo gauza ere bai.</p>
<p>Baina, adjektibo moduan, edozein pertsona edo gauzari aplikatzen zaio: Itsasontzi bat, kotxe edo makina bat, pertsona, e.a.</p>
<ul>
<li><em>gure mutille abille da dibujuek eitxen</em></li>
<li><em>ori kotxie abille da errebueltadatan</em></li>
<li><em>esnedunen astue abille da ostikadak emoten</em></li>
<li><em>onek artazidxek abillek tiez ebaitxen</em></li>
</ul>
<p>Gaztelerako <em>hábil</em> hitza erabiltzen da.</p>
<h2 id="abogadesie">ABOGADESIE</h2>
<p>Hitz egiteko erraztasuna daukan emakumea.</p>
<p>Hitz hau oso zaharra da, emakumezko abokaturik ez zegoenekoa, hain zuzen. Baina arraroena da gazteen artean ez dela entzuten, nahiz eta, gaur egun, emakume abokatu asko egon.</p>
<ul>
<li><em>ori abogadesie dozu berbetan</em></li>
<li><em>eztau abogadesarik pe orrelakorik</em></li>
<li><em>niri ez eiñ abogadesie lez berba</em></li>
</ul>
<p>/abogada/ + /sa/ → abogadesa/ /sa/ atzizkia gaur egun erabiltzen ez dan arren, Bermeon erabiltzen da oraindino.</p>
<p>Adjektibo moduan eta askotan substantibo legez.</p>
<h2 id="abrebidxue">ABREBIDXUE</h2>
<p>Energia handia lanerako. Azkar ibili.</p>
<ul>
<li><em>artun abrebidxue, gaurko da ta</em></li>
<li><em>abrebidxugaz eitxen txuz biarrak</em></li>
<li><em>abrebidxo bako gaztiek takuz frabiken</em></li>
</ul>
<p>Gaztelerazko <em>abreviar</em> aditza dugu. Baina substantibatu egiten da, nahiz eta aditz bezala ere erabili:</p>
<ul>
<li><em>abrebidxe berandu ein orduko</em></li>
<li><em>abrebidxe gaitezen gaue ganera etor baiño lelau</em></li>
</ul>
<h2 id="abrosidu">ABROSIDU</h2>
<p>Aspertu. Gogaitu.</p>
<p>Aditza, baina adberbioan ere ager daiteke</p>
<ul>
<li><em>abrosidu-abrosidu ein gara berari begire</em></li>
<li><em>abrosidute nako onek imiek</em></li>
<li><em>abrosidute urten du ziñetik; pelikulie zantarra ezan da eta</em></li>
</ul>
<p>Askotan adberbioa danean, /du/ partizipio barik erabiltzen da:</p>
<ul>
<li><em>abrosite on gariez da dxun ein gara</em></li>
</ul>
<p>Edo, gerundioa danean, beste era honetara:</p>
<ul>
<li><em>orduetan egon gara bertan abrositen</em></li>
</ul>
<p>Ziur aski, hitz hau erdaratik sartu da, baina hitzaren etimologia nekez ikus daiteke. Bi hipotesi erabil daitezke hitz honen jatorria adierazteko:</p>
<p>Bat gaztelerako <em>aburrir</em> hitzetik datorrena, eta bestea, gaztelaniako <em>aborrecer</em> hitzetik datorrena.</p>
<ol type="1">
<li>/aburrir/ + /du/ → aburridu → abrurridu/, /r/ bat desarroilatu du asimilazioz. Gero, disimilatzeko /s/ sartu da eta honela: /abrurridu&gt; abrusidu/</li>
</ol>
<p>Baina disimilatzeko /u/ → /o/ bihurtuz <em>abrosidu</em> eman du.</p>
<ol start="2" type="1">
<li>/aborrecer/ + idu/ → aborrezidu → abrozidu → abrosidu</li>
</ol>
<p>Azken honek egin du biderik laburrena, eta zentzua ere egokia dela dirudi, jasanezinezko egoera gorrotatzen duela esateko balio baitu.</p>
<p>Gazteen artean, hau da hamazortzi urtetik beheranzkoetan galtzen ari bada ere, oso erabilia da oraindik. Gainera, askotan errepikatu egiten da hitza, goiko esaldi batetan ikus daitekeen bezala, agian enfasi gehiago emateko.</p>
<h2 id="abuxe">ABUXE</h2>
<p>Arrain oso txikia eta zuria, odol gabekoa. Bokarta antzekoa da. Konparazioan erabiltzen da, eta bi esangura dauzka:</p>
<ol type="1">
<li>Pertsona hotza.</li>
</ol>
<ul>
<li><em>zu beti zara otz, abuxe zara ela?</em></li>
<li><em>abuxek paño odol gitxiau dako arek, beti dardakadan</em></li>
</ul>
<ol start="2" type="1">
<li>Energia edo odol gabeko pensona.</li>
</ol>
<ul>
<li><em>abuxe aix i, mobidu be ez aix eitxen da</em></li>
<li><em>odol bako personie da a, abuxe lakue</em></li>
</ul>
<p>/abixoi/ hitzaren aldaki bat dela dio Azkuek. Hala ere Bermeoko hitz bat bezala azaltzen du.</p>
<h2 id="adarrazto">ADARRAZTO</h2>
<p>Hitz hau oso arrunta da Bermeoko hizkeran. Ez da irain bat, ezta mesprezuzkoa ere. Gehienetan ez da zentzu peioratiboan erabiltzen. Gehiago barik esaten da.</p>
<ul>
<li><em>txo, adarrazto, dxungo zara partidora la?</em></li>
<li><em>adarrazto aix i, ez dok ikusten aurrekue la?</em></li>
<li><em>ori adarrazto bat da, andriek adarrak imin tsoz</em></li>
</ul>
<p>Azken kasuan zentzu zehatza hartzen du.</p>
<h2 id="adibiñadorie">ADIBIÑADORIE</h2>
<p>Aztia, baina emakumea.</p>
<p>Izena eta adjektibo zentzua har dezake. Baina konparazioan ere ager daiteke.</p>
<p>Izen hau, ez da entzuten gazteen artean, baina bai hogeita hamaer urtetik gorakoetan.</p>
<ol type="1">
<li>Esanahi konkretuan.</li>
</ol>
<ul>
<li><em>Mundekako adibiñadoriene guez</em></li>
</ul>
<ol start="2" type="1">
<li>Konparazioan.</li>
</ol>
<ul>
<li><em>zelako adibiñadorien antza dako ba</em></li>
<li><em>adibiñadorie lez due dxantzitxe</em> (soineko nabarmenez jantzita doanean)</li>
</ul>
<h2 id="afa-afa">AFA-AFA</h2>
<p>Oso hanpatua. Figuratiboan gehienbat.</p>
<p>Hanpatuta dagoen edozein gauza.</p>
<ul>
<li><em>komoniñoko erropie erun dau afa-afa</em></li>
<li><em>baitxe uliek pe afa-afa erun txuz</em></li>
<li><em>niri edxastez gustaten uliek afa-afa erutie</em></li>
<li><em>ogidxe be afa-afa dau</em></li>
</ul>
<h2 id="afafanie">AFAFANIE</h2>
<p>Alua. Emakumearen genitala deitzeko erabiltzen den hitzetariko bat.</p>
<ul>
<li><em>ikarie dakotzu arek afafanie ikusi barik</em></li>
<li><em>afafanako miñe dakot da eztaitx zerena dan</em></li>
<li><em>neuk pe imie okiñ dxotenik eta ona dakot afafanako miñe</em></li>
</ul>
<h2 id="afroie">AFROIE</h2>
<p>Bi zentzutan ager daiteke:</p>
<ol type="1">
<li><em>tarzan</em> itxurako edo <em>matoi</em> antza ematea nahi duen gizona.</li>
</ol>
<ul>
<li><em>afroie zara la txo? Nor ilko zu ba?</em></li>
<li><em>bestelako afroie dau or, pentsaten dau King Kong dala</em></li>
</ul>
<ol start="2" type="1">
<li>gizon itxurosoa eta galanta.</li>
</ol>
<ul>
<li><em>zelako afroie da ba, pelikuletako gixonak lakue da</em></li>
</ul>
<p>Hitz berria dugu. berrogehi une inguru izango du, arrantzaleak Afrikara joaten hasi zirenekoa dela eta <em>afro</em> hitzetik hanutakoa dela dirudi.</p>
<h2 id="afrontosue">AFRONTOSUE</h2>
<p>Mendebaleko haize indartsuari aurre egiteko modukoa. Itsasoko terminoa da.</p>
<p>Hurrengo hitza kontutan izanik, afrontuari aurpegia emateko ahalmena daukan itsasontziari dagokio.</p>
<ul>
<li><em>ori bapora afrontosue da</em></li>
<li><em>ez da kapaz arpeidxe emoteko afronturi, ez da afrontosue</em></li>
</ul>
<p>Arrantzale giroan erabiltzen da.</p>
<h2 id="afrontue">AFRONTUE</h2>
<p>Bi zentzutan erabiltzen da:</p>
<ol type="1">
<li>Haizeak indartsu jotzen duenean.</li>
</ol>
<ul>
<li><em>afronturi arpeidxe emon bi dxako</em></li>
<li><em>afrontue datorren lekutik ez tiez ein biar bentanak</em></li>
</ul>
<ol start="2" type="1">
<li>Fanfarroia</li>
</ol>
<ul>
<li><em>afrontue lako morroie dozu ori</em></li>
<li><em>iñok auentako ete dau afronto orregaz?</em></li>
</ul>
<p>Azkuek <em>intemperie</em> hitzaz definitzen du, D.A.R.k ostera zera dio: <em>en Elorrio se dice del sitio azotado por el viento y la lluvia que viene del norte</em>. Bermeon ere honen antzeko definizioa dauka, baina ipar-mendebaldeko haizeak gogorrago joten duenez, gehienetan horri dagokio.</p>
<h2 id="agarrakerak">AGARRAKERAK</h2>
<p>Enbarazu sintomak. Haurdun jausten den emakumeak sentitzen dituen egonezinak eta goralarriak.</p>
<ul>
<li><em>zer? agarrakerak takozuzen antza dakozu</em></li>
<li><em>ezta etorri agarrakerakaz dau te</em></li>
<li><em>gonbitxoka on nai; agarrakerak dakotez antza</em></li>
</ul>
<h2 id="agixon">AGIXON</h2>
<p>Aixu, gizon!</p>
<ul>
<li><em>agixon ze ordu de?</em></li>
<li><em>agixon, arek andriek esan dau dxuteko</em></li>
<li><em>agixon sagar bat ekau</em></li>
</ul>
<p>Ziur, <em>aizu gixon</em> duela oinarri.</p>
<p>/aizu gizon → agixon/</p>
<h2 id="aguazera">AGUAZERA</h2>
<p>Erauntsia.</p>
<p>Gaur egun beste hitz batzuekin ordezkatu da; geroago agertuko diren -truxuek- eta -etxalak-, esaterako. Hala ere, adinekoen artean erabiltzen da.</p>
<ul>
<li><em>zelako aguazerak atrapa gaitxuz ba</em></li>
<li><em>au aguazera baiño ezta, laster pasako da</em></li>
<li><em>au aguazera pasaten danien dxungo gara</em></li>
</ul>
<p>Baina beste zentzu batez ere erabiltzen da, hau da, gaztelaniazko <em>nos ha tocado la negra</em> esateko adibidez.</p>
<ul>
<li><em>an, dxo gaitxuz aguazerak</em></li>
</ul>
<h2 id="aiba">AIBA</h2>
<ol type="1">
<li>Harridura, sentimendua, samina, alegrantzia edo haserrea adierazten du hitz honek, segun eta nolako tonuaz esan.</li>
</ol>
<ul>
<li><em>aiba! eztot dxakiñ ori pasa danik</em> Sorpresa</li>
<li><em>aiba, asko sentiten dot</em> Samina</li>
<li><em>aiba...! Dxakin dxot nik ori eingo zuna</em> Haserrea</li>
</ul>
<ol start="2" type="1">
<li>Hartu! Beste zentzu bat <em>hartu</em> izango litzateke.</li>
</ol>
<p><em>aiba hau dirue da erosi zeuk guzune</em></p>
<p>Azkuek Zuberoan erabiltzen dela dio, Garazin hain zuzen, zaldiak ibilarazteko.</p>
<h2 id="aidera">AIDERA</h2>
<p>Airera. Esanak edo gauzak airera jaurti eta harrapatzen direnean.</p>
<ul>
<li><em>aidera bota ezkero, aztu eitxen da</em></li>
<li><em>aidera bota itxuz arek baten batek atrapako itxuzelakuen</em></li>
<li><em>ez bota aidera, emon eskure</em></li>
</ul>
<h2 id="aidien">AIDIEN</h2>
<p>Bi eratara erabiltzen da:</p>
<ol type="1">
<li>Begi-bistan. Gauza guztiekin erabiltzen da, adibidez:</li>
</ol>
<ul>
<li><em>beran ingiru guztidxek aidien dakoz</em></li>
<li><em>dxakin biar eztizen gauzek aidien dabilz</em></li>
</ul>
<ol start="2" type="1">
<li>Kaka saltzera bota. Kasu honetan ere pertsona edo gauzekin erabiltzen da:</li>
</ol>
<ul>
<li><em>dxo ta aidien bota dau gixona</em></li>
<li><em>diro guztidxek aidien bota txuz</em></li>
<li><em>adien bota kotez zapata zar guztidxek</em></li>
</ul>
<h2 id="aidxena">AIDXENA</h2>
<p>Ontzia amarratzeko leku propioa. Kasu honetan Artzan. Portualdean edo arrantzale eta hauen inguruan erabiltzen da.</p>
<p>Berba hau modu berezian erabiltzen da ekonomia arloan.</p>
<ul>
<li><em>aidxenak sikatute daus</em> Pluralean, dirurik ez dagoenean.</li>
<li><em>aidxena bero dako orrek</em> Diru asko dagoenean.</li>
<li><em>aidxenak bajaten dizenien dana dau txarto</em></li>
<li><em>len kukurruku eindxe on dxatzuz, baie orain aidxenak bajata dauz</em></li>
</ul>
<p>Azkuek -aien- jartzen du eta Bermeoko hitza bezala jaso du.</p>
<p>Hitzaren jatorria <em>aihen</em> (tallo) izan daiteke, amarratzeko zutoiak ere sustraiak lurrean sartzen diren moduan jartzen direlako.</p>
<h2 id="aidxenekue">AIDXENEKUE</h2>
<p>Ontziko gizonen artean gazteena. &gt;aidxenekue&lt; zeregin ezberdinak betetzen ditu. Errekaduak egin, itsasontzia garbitu, gizonei orduak eman, eta abar luze bat.</p>
<ul>
<li><em>ori aidxenekuek ein bidau</em></li>
<li><em>aidxeneko mutilleri esan, bidxar zortziretan etor bidauela</em></li>
<li><em>aidxenekue falta da, non sartun de ba?</em></li>
</ul>
<p>Arrantzale giroan bakarrik erabiltzen da.</p>
<h2 id="aidxudie">AIDXUDIE</h2>
<p>Aiuta. (labatiba)</p>
<ul>
<li><em>ez pazu gure au, tire aidxudien artzien</em></li>
<li><em>jun zaitxez aidxudie artzien enau zeuri begire ta</em></li>
<li><em>emon aidxudie, arek eztau irebaziko partidue ta</em></li>
</ul>
<h2 id="aikamen">AIKAMEN</h2>
<p>Oihu edo harridurazkoa.</p>
<p>Hurren datorren hitzaren partikula + toki erakusle bat hartzen du: -aiko hemen !-</p>
<p>Zentzua harridurazkoa izango da ia beti.</p>
<ul>
<li><em>aikamen gure mutille!</em></li>
<li><em>aikamen aspaldiko lagune!</em></li>
<li><em>aikamen neskatillik ederrena!</em></li>
</ul>
<h2 id="aiko">AIKO</h2>
<p>Mesprezua edo gutxiespena adierazteko erabiltzen da.</p>
<ul>
<li><em>aiko or, grakue</em></li>
<li><em>aiko! ministrun semie zarala?</em></li>
</ul>
<p>Azkuek, zentzu honetaz, Ondarrun jartzen du bere hiztegian.</p>
<h2 id="aiko-maiko">AIKO MAIKO</h2>
<p>Aitzakia.</p>
<p>Ez du goikoaren arrastorik esanahian.</p>
<ul>
<li><em>ez ibilli aiko-maikotan, da egin eitxeko dakozune</em></li>
<li><em>beti dakozu zuk aiko-maikoren bat</em></li>
<li><em>aiko-maiko asko dako arek</em></li>
</ul>
<p>Azkuek hartu du bere hiztegian, eta beste herri batzuen artean Bermeo aipatzen du.</p>
<h2 id="aistie">AISTIE</h2>
<p>Erdi edo oso gezurtia. Zentzu ezberdinaz erabilia.</p>
<ul>
<li><em>aistie zara txo! Ori esan guri?</em></li>
<li><em>aistie da a, ez siñistu ezebe</em></li>
<li><em>aiestiaue da, badaezpadakue da txo</em></li>
</ul>
<p>Azkuek interjekzio moduan sartzen du bere hiztegian. Baina D.A.R.k, Ortuzar aipatzen du, eta honek Bermeoko hizkeran idatzi zuen.</p>
<h2 id="aitxeñarrabakidxe">AITXEÑARRABAKIDXE</h2>
<p>Aitaginarrebagai.</p>
<p>Oso normala da, geroago ere ikusiko den bezala, /KI/ atzizkia erabiliz honelako formak egitea.</p>
<ul>
<li><em>zeure aitxeñarrabakidxegaz ikusi dot</em></li>
<li><em>beran aitxeriarrabakidxe ezango dana etorri da</em></li>
<li><em>aitxeriarrabakidxe ill dxast</em></li>
</ul>
<h2 id="aitxik">AITXIK</h2>
<p>Horregatik. Kausaletan erabiltzen da. /hagatik/ hitza laburtuta.</p>
<ul>
<li><em>ori olan bada, aitxik ezta etorriko</em></li>
<li><em>aitxik esan dau arek Bilbon ikusi dauela</em></li>
<li><em>eztauelez ikusten, aitxik eztau ezetu</em></li>
</ul>
<h2 id="aitxiko">AITXIKO</h2>
<p>Horrela delako.</p>
<p>Biak erabiltzen dira. Oso erabilia. Kausal kutsua badu ere, askotan ez da bere zentzu konkretuan erabiltzen, agindua ere barnean baitarama.</p>
<ul>
<li><em>zelan ez zara etorri ba?</em> Aitxiko!*</li>
<li><em>baie, zeitxik tiñozu ori ba? Aitxiko, diñotelakon</em></li>
<li><em>Zeitxik einzu ori? Ba, aitxiko, ein dxotelez ba, aitxiko</em></li>
</ul>
<p>Ikusten denez, errepikaturik ere agertzen da. Beraz, moduzko esaldiak ere egin daitezke eta galderaren erantzuna berdina izango da Fonetikazko arazoak direla eta, /tik/ horri /o/ gehitu izan zaio. Baita palatalizatu ere, Bermeoko ohiturari jarraituz.</p>
<h2 id="aixarra">AIXARRA</h2>
<p>Arrain ixikiak harrapatzeko erabiltzen da karnata moduan; harra edo zizarea hobeto esanda. Baina, gehienetan, arrantzarako ez dira erabiltzen haitzetako <em>aixarrak</em>, portuko lokatz edo <em>kakabelena</em> deitzen den harea lohietakoak baizik.</p>
<ul>
<li><em>aixarretan nuen porture</em></li>
<li><em>arraiñtxen dxun gure bazu aixarrak atrapa bizuz</em></li>
<li><em>aixarrik ezta lez on enai dxun arraniñtxen</em></li>
</ul>
<p>Hitz honen konposizioa /aitz-harra./ da; beraz, /aitzarra → aizarra → aixarra. Ikusten denez /i/ ez du galtzen, nahiz eta /z/ palatalizatu.</p>
<h2 id="aixebie">AIXEBIE</h2>
<p>Haizetik babestutako leku bat. Itsasoan erabilia, herrian ere normalki erabiltzen da.</p>
<ul>
<li><em>plaidxen aixebetxue topa ezkero ondo oten da</em></li>
<li><em>aixeberik ez tauen lekuen eta aixe handidxe badau, ezindxe morenatu</em></li>
<li><em>aixebetxuen para, da bertan lo</em></li>
<li><em>aixebie eitxen dan lekuen eiñdxauie etzie</em></li>
</ul>
<h2 id="aixetik">AIXETIK</h2>
<p>Figuratiboan zerbanek ihes egin, adibidez diruak eskapatu.</p>
<ul>
<li><em>aixetik eintso irabazitxe okin dxauen diruek</em></li>
<li><em>atrapata okindxu te aixetik eiñ dxosku</em></li>
</ul>
<p>-egin- aditzarekin erabiltzen da.</p>
<h2 id="aixetsue">AIXETSUE</h2>
<p>Uzker asko botatzen duen pertsona, batez ere umeei aplikaturik.</p>
<ul>
<li>*au imie aixetsue da, beti dabil uzkerrak botaten+</li>
<li><em>amari emon dau, zeu be aixetsue zara ta</em></li>
</ul>
<h2 id="aixetza-ie">AIXETZA / IE</h2>
<p>Haize handia, gogorra.</p>
<ul>
<li><em>aixetza mando batek atrapa gaitxuz da, ez gaitxuzenien eruen</em></li>
<li><em>aixetza handije dau, eztauie itxosora urtengo</em></li>
</ul>
<p>Neurtzeko bi posibilitate erabiltzen dira: /tza/ eta <em>mando</em> eta <em>handi</em> hitzak.</p>
<h2 id="aixetu">AIXETU</h2>
<p>Hotza harrapatu.</p>
<ul>
<li><em>onek imiek kalenturie dako; kalien aixetu eiñ dxe ta</em></li>
<li><em>gau txarra pasa dot, Lameran aixetu ein naielalo</em></li>
<li><em>tripek dakotez aixetute, beti nai kakalarri</em></li>
</ul>
<h2 id="aixerrikue">AIXERRIKUE</h2>
<p>Fanfarroia.</p>
<p>Hego-haizeak gauza guztiak hanpatzen dituenez, konparazioan erabiltzen da:</p>
<ul>
<li><em>aixerrikue da ta enfada-enfada eitxen dau jentie</em></li>
<li><em>amen dator aixerrikue, laster hasiko da arrokeidxek kontaten</em></li>
<li><em>bestelako aixerrikue da bera</em></li>
</ul>
<h2 id="aixie">AIXIE</h2>
<ol type="1">
<li>Fanfarroia.</li>
</ol>
<ul>
<li><em>zelako aixie da ba, auentako ete du!</em></li>
<li><em>ori bakixu zer dan, aixie ederra, aixe-errotie da</em></li>
</ul>
<p>Esaldiaren bigarren zatia, adjektibo edo sustantibo batez indartuta agertzen da.</p>
<ol start="2" type="1">
<li>Egonkortasun gutxiko pertsona.</li>
</ol>
<ul>
<li><em>aixie lez dabill, arin ara, arin ona</em></li>
<li><em>aixetxue be bada ta, bidau astuntasun apur bet</em></li>
</ul>
<p>Beraz, hitz honen zentzua bikoitza izan daiteke. Alde batetik, pertsona fanfarroia definitzeko eta bestetik, arintasuna edo arinkeria.</p>
<h2 id="aidxubeta">AIDXUBETA</h2>
<p>Oinetakoen lokarriak edo zintzak.</p>
<p>Nahiko galdurik egon arren, gazteen artean ere entzuten da. Askotan, eta Bermeon, palatalizatzean aurreko /i/ ez da galtzen. Hala ere, -adxubetak- ere esaten da.</p>
<ul>
<li><em>plaieratako aidxubetak loi dakozuz</em></li>
<li><em>aidxubeta barridxek bidotez zapatantzako</em></li>
<li><em>adxubeta bako zapatak komoduauek tiez</em></li>
</ul>
<p>Askotan /b/ galdu egiten da:</p>
<ul>
<li><em>zapatatako aidxuetak galdute etor da</em></li>
<li><em>aidxueta zuridxek bitxuzie orrek plaierak</em></li>
</ul>
<h2 id="akarretik-bera">AKARRETIK (BERA)</h2>
<p>Atea markotik atera.</p>
<ul>
<li><em>emontson golpigaz atie be akarretik bera bota dau</em></li>
<li><em>atie pintxeteko akarretik kendu bide atie</em></li>
</ul>
<h2 id="akel">AKEL</h2>
<p>Likorea. Edaria.</p>
<ul>
<li><em>beran egune ezan dalez, akel ekar dosku</em></li>
<li><em>akel barik eztau alegrentzirik</em></li>
<li><em>esan ba! Akel edan da gero danak mozkorrik</em></li>
</ul>
<h2 id="akelegaz">AKELEGAZ</h2>
<p>Mozkortuta.</p>
<ul>
<li><em>andra mari egune be badalez, akelegaz zelebra bide</em></li>
<li><em>akeltxugaz jun nai oire</em></li>
</ul>
<h2 id="akomotidu">AKOMOTIDU</h2>
<p>Alamena eman. Agindu kutsu bat ere badauka.</p>
<ul>
<li><em>orrek imiek akomotidu dost zapatak erosi bitzatezela</em></li>
<li><em>da zuk akomotiten dostazu dxun ein binaiela</em></li>
<li><em>akomotitso etxie erosteko</em></li>
</ul>
<p>Hitz honen bariante bat -akometidu&lt; da, eta D.A.R. n agertzen da Bermeokoa dela aipatuz.</p>
<p>Gaztelaniazko <em>acometer</em> dirudi; beharbada hori izan daiteke hitzaren etimologia, gero beste zentzu bat hartu badu ere.</p>
<p>/acometer/ + /du → akometidu/ akomotidu</p>
<h2 id="akorda">AKORDA</h2>
<p>Itzartu.</p>
<p>Ikusten denez, gaztelaniako <em>acordarse</em> barik, <em>despertar</em> zentzua dauka.</p>
<ul>
<li><em>akorda naienien berandu ezan da</em></li>
<li><em>zortziretan akordako zaitxut</em></li>
<li><em>goixetik akorda nai baie gero luek artun nau ostabe</em></li>
</ul>
<p>Gaztelaniako <em>acordarse</em> adierazteko ere erabiltzen da, baina beste zentzu horretan ere guztiz erabilia da.</p>
<h2 id="akulekeidxek">AKULEKEIDXEK</h2>
<p>Aitzakiak.</p>
<p>Aitzakiak dira. Gehienetan pluralean. Baina singularrean ere erabiltzen da, gutxi baino ez bada.</p>
<ul>
<li><em>beti zabilz zu akulekeidxetan</em></li>
<li><em>akulekeidxek takoz orrek, dauen lekotik ez altzateko</em></li>
<li><em>beti ataraten dau arek akulekeidxen bat biarra ez eitxeko</em></li>
</ul>
<p>Azkuek ez du jaso bere hiztegian, baina bai D.A.R.k. Honek Etxeita aipatzen du; Mundakan ere esango zen garai batetan, baina Bermeon, oraindik, bizi-bizirik dago. Agian hitz honen egiazko jatorria -akiakula- hitza izan daiteke, baina Bermeon joera handia dago edozein hitzetatik, batez ere, arrainen izenetatik, beste bat ateratzeko, eta baliteke, -akula- arrainaren izenetik etortzea.</p>
<p>akula + keria → akulakeria → akulekeidxe</p>
<h2 id="ala">ALA</h2>
<ol type="1">
<li>Itsasoko terminoa da. Jaso edo tiratu zentzua dauka. Analogiaz, herrira pasatu da <em>jaso</em> hitzaren ordez.</li>
</ol>
<ul>
<li><em>aurtik ala txikota</em></li>
<li><em>ala tuntuxek egualdi txarra dator da</em></li>
<li><em>diru ederrak ala itxuz arek</em></li>
<li><em>nik ez dot ala txiki be pez</em></li>
</ul>
<p>Gaztelerako <em>halar</em> aditza erabili da horretarako. Azkuek bere hiztegian <em>recoger</em> dakar beste azalpenik egin gabe.</p>
<ol start="2" type="1">
<li>Kritikatu.</li>
</ol>
<ul>
<li><em>aurrek danak on diez beran ala</em></li>
<li><em>ontxe be neure ala zauz</em></li>
<li><em>baten bat neure ala dau, belarridxe gorritxute dakot eta</em></li>
<li><em>zeure ala-ala dabill a</em></li>
</ul>
<p>Azkuek ez dakar eta D.A.R.k Mundakako Otxolua aipatzen du. Baina Bermeon oso erabilia da. Askotan errepikatuta ere erabiltzen da, azken adibidean ikus daitekeenez.</p>
<h2 id="alabatxi">ALABATXI</h2>
<p>Neska gaztea. Oso erabilia da adineko zein emakume gazteen artean.</p>
<ul>
<li><em>erdu ona alabauti da ez ezan esantxarrekue</em></li>
<li><em>eztakit alabatxi non sartu zaran</em></li>
<li><em>alabatxi, nire gixonak eztost gure etorri Benidorrera</em></li>
</ul>
<p>Azken hau izango litzateke adinekoen arteko esaldia. Hurrengo hitzaren eta honen artean ezberdintasuna ez da bokalezkoa bakanik. Adin ezberdineko pertsonei dagokie hizki bakoitza. Hitz hau neska gazteei dagokie eta artean horrela erabiltzen dute. Hala ere, konfiantzazkoa denean, adinekoekin ere erabiltzen da.</p>
<h2 id="alabatxu">ALABATXU</h2>
<p>Berba hau, alderantziz, adinekoen artean edo hauek gazteei zuzendutakoan bakarrik erabiltzen da.</p>
<p>Kasu honetan tonua ere aldatu egiten da. Gehienetan adinekoek erabiliko dute gazteei deitzeko eta ez alderantziz.</p>
<ul>
<li><em>alabatxu ez ei dakarrie antxobarik</em></li>
<li><em>bidxar plaidxera dxun bidu alabatxu, geu be eguzkidxe artzien zuri gauz da</em></li>
<li><em>ez esan ori alabatxu, guzurre dala diñoie ta</em></li>
<li><em>alabatxu, zer da itxurie dakozuna?</em></li>
<li><em>belarriondokue artuko zu alabatxu isillik ez pazauz</em></li>
</ul>
<p>Beherago ikusiko dugunez,hitz hauek beste bariante batzuk dauzkate eta ikusiko dugu, nola eboluzionatu duten.</p>
<h2 id="alakotu">ALAKOTU</h2>
<p>Zerbait egin. Zerbait burutu.</p>
<ul>
<li><em>gauzek alakotu barik itxi txuz</em></li>
<li><em>alakotu ein au, eztot ikusten ezer da</em></li>
<li><em>goixin goixien alakotuten dau arek beran gauzek</em></li>
</ul>
<p>-egin- zentzua dauka. Hitz egiterakoan berba erdiak erabiltzen direnean, beti esaten da hitz hori.</p>
<h2 id="alakue">ALAKUE</h2>
<p>Aurreko /a/ horretan azentuatua.</p>
<ul>
<li><em>berak ekar dau, zera, alakue...</em></li>
<li><em>alakue erosi dau, jersie</em></li>
</ul>
<p>Baina adjetibo moduan ere ager daiteke.</p>
<ul>
<li><em>alakue da bera, iñor ez lakue</em></li>
<li><em>zelako alakue zara ba</em></li>
<li><em>alakue banai, neuretzat</em></li>
</ul>
<h2 id="alamena">ALAMENA</h2>
<p>Aspertu edo gogaitu arte hitz egin.</p>
<p>Behintzat zentzu hori dauka Bermeon. Baina, sarritan, alamena, gogorra ere izaten da.</p>
<ul>
<li><em>zelako alamena emon dost ba, neure kulpie ezan balekide lez</em></li>
<li><em>ez eistazu alamenik emon enau ondo ta</em></li>
<li><em>zeozer gure dauenien konsegidu, itsosopeteko alamena dakozu</em></li>
</ul>
<h2 id="alandaze">ALANDAZE</h2>
<p>Dena dela.</p>
<ul>
<li><em>eztot, eingo errekadue, alandaze, ez on nik eingo dotenari begire</em></li>
<li><em>gaur ezin dxu Bilbora juen, alandaze, bidxarko itzi biku</em></li>
<li><em>au labadorie apurtute dau, alandaze, barridxe erosi bi de</em></li>
</ul>
<h2 id="alatxe">ALATXE</h2>
<p><em>alabatxu</em> hitzaren bariante bat da.</p>
<p>Hurrengo hitzaren forma despektiboa, gehienetan gizonezkoak emakumeei zuzentzen zaienean agertzen da. Askotan errepikatuz erabiltzen da eta gehienetan haserrezko tonua izaten du.</p>
<ul>
<li><em>alatxe ezinoixu kabrie</em></li>
<li><em>Alatxe-alatxe, ortik ezpazuez osti bet omongo tzut</em></li>
<li><em>alatxe etorri ba</em></li>
<li><em>alatxe, eztakot zeure kontorik</em></li>
</ul>
<h2 id="alatxi">ALATXI</h2>
<p>Bariante hau, berriz, <em>alabatxi</em> berbarena da.</p>
<p>Biak erabiltzen dira normalki, baina hamabost urtetik beherakoetan gutxi entzuten da, arruntagoa baita <em>alabatxi</em>.</p>
<h2 id="alatxu">ALATXU</h2>
<p>Eta beste hau ere -alabatxu- berbaren bariantea da.</p>
<p>Adinekoetan entzuten da, berrogei urtetik gorakoetan eta gizonezkoetan gehiago.</p>
<ul>
<li><em>orduek dxun dxaskuz alatxu da ondiño ezer ein barik</em></li>
<li><em>alatxu mobiko zara berandu de ta</em></li>
</ul>
<p>Forma bi hauen eboluzioa honela izan da:</p>
<p>/ alabatxo → alabatxu → alatxu / alabatxo → alabatxu → alabatxü → alabatxi → alatxi /alatxi → alatxe /</p>
<p>Arraroa badirudi ere, enfasiak bokal itxia irekiagoan bihurtu du.</p>
<p>/ü/ horrek ez dauka zerikusirik zuberotarrarekin, Bermeon, batez ere portuan, eta han lan egiten duten emakumeek enfasi apur batez hitz egiterakoan, /u/ normal bat /ü/ bihurtzen dute.</p>
<p>Adibide batzuk: - /entzun egizu → entzuizu → entzuizü → entzüizü → entzizi/ egin da. - /txetxotxu → txetxotxü/ egin den bezalaxe.</p>
<h2 id="alauridxe">ALAURIDXE</h2>
<p>Alauria.</p>
<ul>
<li><em>goix guztidxen dau alaurike, iñok ezer ein barik</em></li>
<li><em>alaurike etor dxast imie mutil batek dxo dauela ta...</em></li>
<li><em>aren alauridxek, alauridxek ezan diez, zapatak etzatezelako erosi</em></li>
</ul>
<p>Azkuek Arratian eta Orozkon jartzen du, baina Bermeon ere zabal erabiltzen da, beharbada, hemen dena exajeratzeko joera dagoelako, aldarri sinple bat alaurian bihurtzen baita.</p>
<h2 id="albatakue">ALBATAKUE</h2>
<p>Alban jotzen duten kanpaiak. Arimak erretiratzen diren ordua omen da.</p>
<ul>
<li><em>albatakugaz batera, arimek euren mundure juten diez</em></li>
<li><em>neuk eztok kure albatakue joten dauenien kalien egon</em></li>
</ul>
<h2 id="alborapuntada">ALBORAPUNTADA</h2>
<p>Normalki erabiltzen den hitza da. Aloza hartzen denean egiten dena.</p>
<ul>
<li><em>orrek erropiek, alborapuntada andidxek takoz</em></li>
<li><em>trajie akabata dau baie alborapuntadak falta itxuz</em></li>
<li><em>berorren koloreko aridxegaz ein bizuz alborapuntadak</em></li>
<li><em>alborapuntada txikidxe eiñ gero</em></li>
</ul>
<h2 id="alborbol-arbolbol">ALBORBOL / ARBOLBOL</h2>
<p>Hitz hau, <em>BORBOLERA</em> hitza erdaraturik egin da. Jantziak, arropak eta gauzak edozelan botata edo zokoraturik uzten direnean esaten da. Biak erabiltzen dira, baina hiztun ezberdinen ahoan.</p>
<ul>
<li><em>erropa guztidxek alborbol itxitxe dxun da kalera</em></li>
<li><em>an! bota dau alborbol jersie, orrek gudau esan barridxe erosteko</em></li>
</ul>
<p>Metatesiaren bidez, <em>arbolbol</em> irteten da. Seguru aski <em>borboil</em> hitzetik hartuta dago.</p>
<p>Azkuek Lapurdiko kostaldean kokatzen du, eta baten baino gehiagotan entzun izan direnez iparraldetik sartutako hitzak, badirudi hau ere handik etorritakoa dela. Hitz honek <em>arrain saskia</em> esan nahi duenez, arrantzaleengandik sartua izango da.</p>
<h2 id="aldabatera">ALDABATERA</h2>
<p>Aldi berean.</p>
<ul>
<li><em>aldabatera ezkondu gara bidxok</em></li>
<li><em>aldabatera dxun diez zerbezidxora</em></li>
<li><em>indxarrak aldabatera emoten baduz, ariñau eingu</em></li>
</ul>
<p><em>aldi berean</em> esan beharrean, <em>aldi batera</em> egin da, eta gero, hortik, bokal itxia bi gradu ireki eta <em>aldabatera</em> sortu da.</p>
<h2 id="aldaraka-aldaran">ALDARAKA / ALDARAN</h2>
<p>Aldatzen. Itsasoko terminoa da, baina herriko hizkeran sartuta dago, nahiz asko galduta egon.</p>
<ul>
<li><em>aldaraka juten gariz egunez txikiteuen</em></li>
<li><em>batek beste bide bat artzien badau, geu be an dxuten gariez aldaraka</em></li>
</ul>
<h2 id="aldegoi">ALDEGOI</h2>
<p>Soineko baten alozak, jertse edo besteren batek, baita sareak ere, gorabeherak dauzkanean ere esaten da.</p>
<ul>
<li><em>orrek erropiek aldegoiek takoz beko mandan</em></li>
<li><em>elegante dxun dxatzu aldegoidun erropiegaz</em></li>
<li><em>zoratute nau berorregaz jersigaz, ezin tzatez kendu aldegoiek</em></li>
<li><em>txarto ebai zu ori papela, aldegoiek takoz da eztau ondo</em></li>
<li><em>onek artiek aldegoiek takoz, ezindxe arteztu</em></li>
</ul>
<p>Azkuek ez du jartzen, baina bai D.A.R.k, <em>circunstancia</em> hitza erabiltzen du. Beraz, zentzua erabat ezberdina.</p>
<h2 id="alegrentzidxe">ALEGRENTZIDXE</h2>
<p>Alegrantzia. Oso erabilia gure herrian, baina, gaur egun, <em>alaitasuna</em> berba sartu da.</p>
<ul>
<li><em>au de alegrentzidxe dakotena, primitibie azerta dot!</em></li>
<li><em>alegrentzi handi bet artun du, Miren dator Kubatik</em></li>
</ul>
<h2 id="algaratekue">ALGA(R)ATEKUE</h2>
<p>Kalitate txarrekoa. Nahiz eta itsasoko terminoa izan, normalki tresna edo gauzei aplikatzen zaie, hauek txarrak edo erdipurdikoak direnean, hain zuzen.</p>
<ul>
<li><em>au kotxie algaratekue da</em></li>
<li><em>onek zapatak algaatekuek tiez</em></li>
<li><em>dxatekue algaatekue ezan da</em></li>
<li><em>algarateko pelikulie ikusi du</em></li>
</ul>
<p><em>Alga(r)atien</em> hitzetik sartuta dago, eta oso zabala horren erabilera. Gainera, ikus daitekeenez, /r/ gal dezake, inolako arazorik gabe.</p>
<h2 id="algaratien">ALGA(R)ATIEN</h2>
<p>Aurrekoa, baina <em>txarto</em> adberbioa ordezkatzeko. Baina hemen gauzak eta pertsonak izan daitezke txarto dabiltzanak, batez ere osasun kontuetan.</p>
<p>Hitz hau ere, oso zabaldurik dago herrian, baita inguruko auzoetan ere.</p>
<ul>
<li><em>aspaldidxon algaratien dabil gure ama</em></li>
<li><em>aren kotxie algaratien dabill, barridxe bidau</em></li>
<li><em>aurtengo kosteran algaatin ibilli gariez</em></li>
</ul>
<p>Ikusten denez, hemen ere, askotan gertatzen den bezala, /r/ erori eta <em>algaatien</em> esaten da.</p>
<h2 id="aliadue">ALIADUE</h2>
<p>Abilezia gabekoa, edo trebetasun gutxikoa izan daitekeen pertsona edo gauzak. Arrantzale giroan erabiltzen den hitza da, erdipurdikoa esan nahi du. Arrainuntzi batek arrainik harrapatzen ez badu, <em>aliadue</em> da.</p>
<ul>
<li><em>enebada! bapor aliaduen enbarka zara</em></li>
<li><em>aliaduekaz eztot kure dxakin ezer</em></li>
<li><em>zelan ekarko dau arrañe ba, aliadue da ta</em></li>
</ul>
<p>Gazteen artean galtzen doa.</p>
<p>Gaztelerako <em>aliado</em> hitzak guztiz esanahi ezberdina du.</p>
<h2 id="alijandro">ALIJANDRO</h2>
<p><em>Aliadue</em> hitza da honen sorburua. Baina honen zentzua zabalagoa da. Gauzei aplikatzen zaie eta askotan, adjektibo funtzioan ez-ezik izen funtzioa ere hartzen du.</p>
<ul>
<li><em>artazidxek ixena alijandro</em></li>
<li><em>au batela alijandro utse da</em></li>
<li><em>erlojue alijandro; eztau dxoten tinbrerik pe</em></li>
</ul>
<h2 id="almonadie">ALMONADIE</h2>
<p>Arropa montoia.</p>
<ul>
<li><em>zelako almonadie dakot garbitxuteko ba</em></li>
<li><em>gaur ezin dxot urten, erropa almonadie dakot plantxeteko ta</em></li>
</ul>
<p>Nahiko galdua, oraindik adinekoen artean entzuten da.</p>
<p>Hitz honen jatorria gaztelerazko <em>almoneda</em> izan daiteke. Gazteleraz <em>venta de objetos a bajo precio</em> esan nahi duenez, gauza horiek pilatuta egongo dira. Beraz, baliteke hitz horretatik etortzea.</p>
<h2 id="alortik">ALORTIK!</h2>
<p>Mesprezuzko lokuzioa da. Arbuiatzeko ere erabiltzen da.</p>
<ul>
<li><em>alortik guzurtidxori, guzurre baiño ezu esaten da</em></li>
<li><em>alortik! Ez nozu konbenziduko ta</em></li>
</ul>
<p>Argi ikusten da <em>hala hortik</em> dala, baina zentzu ezberdinetan erabilia.</p>
<h2 id="alsikatu">ALSIKATU</h2>
<p>Erdi siku.</p>
<ul>
<li><em>alsikatute okiñ dxotezen erropak busti dxastez</em></li>
<li><em>onek kaltzetiñek alsikatute dauz</em></li>
<li><em>ulie alsikatute dakot</em></li>
</ul>
<p>Azkuek <em>altxikatu</em> jartzen du, eta ez du hartzen arrunta bezata, nahiz eta Bizkaiko puntu ezberdinak aipatu: Arratia, Ispazter, Orozko eta Txorierri. Bermeon nahiko zabal erabiltzen da.</p>
<h2 id="alterridxe">ALTERRIDXE</h2>
<p>Bila gabiltzan gauzen tokia. Ugari ematen den lekua, eta batzuk bakarrik jakiten dutena non dagoen. Arrantza kontuan bada, arrain asko dagoen leku bat. Sagarketan bada, sagar ugari dagoen tokia.</p>
<ul>
<li><em>arek euren alterridxe dakoie arraintxeko</em></li>
<li><em>alterridxe topa du sagarrak atrapateko</em></li>
<li><em>urrien alterridxe dakoie, ta aberastute etor diez</em></li>
<li><em>etsoie iñori esan alterridxe dakoienik arraiñtxeko</em></li>
</ul>
<h2 id="altranpon">ALTRANPON</h2>
<p>Gauzak edozelan botata, ordena barik.</p>
<ul>
<li><em>etzeko gauze guztidxek altranpon botata itxitxen txuz beti</em></li>
<li><em>zeitxik ez zuz ordenaten gauzek altranpon itxi barik</em></li>
</ul>
<h2 id="altranponien">ALTRANPONIEN</h2>
<p>Aurrekoaren bariante bat da, eta zentzu berdinekoa.</p>
<ul>
<li><em>plaidxera dxuteko priesagaz altranponien itxi txuz beran erropak</em></li>
<li><em>zer eztot topa bienganien ba, zapatak, libruek, boltsak, dana altraponien</em></li>
</ul>
<h2 id="alue">ALUE</h2>
<p>Ez da erabiltzen zentzu zehatzean. Bi zentzutan erabiltzen dala esan beharra dago. Pertsona trakets eta energia gabekoa, eta gauza txikiak eta balio gabekoak direnean adierazteko, hain zuzen.</p>
<ul>
<li><em>txarto ein zuz gauzek, alu ori, olan eztiz ein bihar aulan baiño</em></li>
<li><em>onek sagar aluek erosten on zara, itsurik on zara la?</em></li>
<li><em>aluen antzeko zapatak erosi dotez eztaitx zer ikusten egon naien</em></li>
</ul>
<h2 id="amako">AMAKO</h2>
<p>Gehienetan umeen artean erabilia, taldean gehien agintzen duen neskatila izaten da.</p>
<ul>
<li><em>ez ibilli orrekaz, amakuek tiez da</em></li>
<li><em>bera zu amakuena</em></li>
<li><em>amakuen antzeko neskato bategaz dabil</em></li>
<li><em>ama, arek dxo ein nau</em></li>
<li><em>berak amako zarrak dxo zaitxuz</em></li>
</ul>
<p>Azken honetan adjektibo eta guzti agertzen da.</p>
<p>Ikusten denez, ez du Azkuek jartzen dio <em>madraza</em> edo <em>muchachona</em> esanahia.</p>
<h2 id="amandrongillek">AMANDRONGILLEK</h2>
<p>Almandrongilak. Baina ironiaz erabilita. Beste bariante bat <em>amondongillek</em> da.</p>
<ul>
<li><em>ama zer dau dxateko? Zera! Amandrongillek!</em></li>
</ul>
<p>Hau, <em>langosta!</em> esatea legez da. Edo beste hau:</p>
<ul>
<li><em>amandrongillek eta aitxedrongillek</em></li>
</ul>
<p>Hitzaren jatorria gaztelerako <em>albondiguilla</em> izango da; orduan, erabiltzen den <em>amondongillek</em> bariantetik sortutakoa izango dugu <em>amandrongillek</em>.</p>
<p>/albondiguilla → almondongilla → amondongille → amandrongilla/</p>
<p>Aurreko N galdu eta /r/ bat desarroilatu du; lehenengo /o/ bokala /a/ bihurtu da asimilazioz.</p>
<p>Kintanak jartzen du bere hiztegian, azalpenik egin gabe; eta P.M.k <em>amandongila</em> hartu du. <em>Hiru mila hiztegia</em>n /l/ eta guzti dator: <em>almandrongila</em>, baina baita <em>albondiga</em> ere.</p>
<h2 id="amañarrabakidxe">AMAÑARRABAKIDXE</h2>
<p>Amaginarrebagai. Aitaginarreba egin den bezala egiten da; /kidxe/ atzizkia hartuz.</p>
<ul>
<li><em>amañarrabakidzek erosi tso etzie</em></li>
<li><em>aren amañarrabakidxe neure lagune da</em></li>
<li><em>amañarrabakidxentzat ekar txuz arraiñek</em></li>
</ul>
<p>Hala ere, ikusten da, <em>gina</em> multzoa galdu eta /e/ → /a/ egin dela.</p>
<h2 id="amañe-amaiñe">AMAÑE / AMAIÑE</h2>
<p>Amore eman. Borroka batetan <em>rendirse</em> izan daiteke, baina edozertan amore ematea ere bai.</p>
<ul>
<li><em>Bilbora dxuteko on gara baie amañe eiñ dxu</em></li>
<li><em>dirorik ez takola ta amañe eiñ dxau, ez tator afaire</em></li>
<li><em>koitxaduek ez tako indxarrik eta amañe ein bilikidau</em></li>
<li><em>ez ezan temosie ta amañe</em></li>
</ul>
<p>Azkuek Bermeoko hitza bezala azaltzen du, baina <em>rendirse</em> delakoan.</p>
<p>Hitzaren jatorria gaztelerako <em>amainar</em> izan daiteke. Zentzua, ostera, <em>recoger velas</em> izan daiteke.</p>
<p>/amainar → amaina → amaiñe/amañe</p>
<h2 id="amaperrie">AMAPERRIE</h2>
<p>Gaztelerako <em>hijo de perra</em> lokuzioa oinarri badu ere, zentzua ez da bera. Aurretik aipatutako <em>amatxarridxe</em> edo <em>amatxitxie</em> zentzu bera dauka, eta esaldiak ere zentzu borretan joango dira.</p>
<h2 id="amasa-ie">AMASA / IE</h2>
<p>Masa. Zentzu ezberdinetan erabilia da.</p>
<ul>
<li><em>frutekaz amasie eiñ dxe gozo-gozo oten da</em></li>
<li><em>au lapikue eziñ dxe dxan amasie eiñdxe dau te</em></li>
<li><em>kokletan amasie ondo ein barik tau</em></li>
</ul>
<p>/masa → amasa/. Kasu honetan /a/ proteikoa sartu da.</p>
<h2 id="amatxarridxe">AMATXARRIDXE</h2>
<p>Erabiliena den interjekzioa dugu. Egoera guztietan ager daiteke. Aurreko eta hurrengo lokuzioak ere berdintsuak dira, baina adierazpen bigunagoaz. Lokuzio luzeagoetan maiz erabiltzen da, gainera zentzu ezberdinaz ere agertzen da, baina horiek <strong>LOKUZIOAK</strong> atalean ikusiko ditugu.</p>
<ul>
<li><em>amatxarridxe! galdu dot portomanadie</em></li>
<li><em>erdu etzera...amatxarridxe! ezin dxot dxuen</em></li>
<li><em>amatxarridxe! zapatien takoie apurtu dxast</em></li>
</ul>
<h2 id="amatxitxie">AMATXITXIE</h2>
<p>Aurreko biak baino bigunagoa da.</p>
<p><em>kaka</em> Hitza oihuzkoa da.</p>
<ul>
<li><em>amatxitxie! Berandu etortiarren dendak zarratute!</em></li>
<li><em>amatxitxie! Ebai dot atzamarra!</em></li>
<li><em>amatxitxie! Etzeko argi guztidxek itxi dotez bistute</em></li>
</ul>
<h2 id="amesa">AMESA</h2>
<p>Ideia. Burutazioa. Baina <em>asmoa</em> bezala ere erabiltzen da.</p>
<ul>
<li><em>Bilbora dxuteko amesa okiñ jot, baie azkanien enai dxuen</em></li>
<li><em>ez eiñ amesik, ori ezta etorko ta</em></li>
<li><em>amesa okiñ bai, baie non dau dirue ba</em></li>
</ul>
<h2 id="amodera">AMODERA</h2>
<p>Moderatu.</p>
<ul>
<li><em>lelau gora-goraka asi de, baie gero amodera ein dxe</em></li>
<li><em>bozak pe amoderata entzuten ezan diez</em></li>
</ul>
<p>Beste mailegu askotan legez, ez du hartu /tu/ partizipioa eta /a/ proteikoa hartu du.</p>
<h2 id="amore-emon">AMORE (EMON)</h2>
<p>Edozein gauzak, baina ez pertsonak amore ematea, kasu hauetan <em>amaiñe</em> berba erabiltzen delako. Hala ere, noizbehinka erabiltzen da hauekin ere.</p>
<ul>
<li><em>onek zapatak amore emonda elauz</em></li>
<li><em>jersie dakot hamalau lagun sartzieko modue, amore emonda</em></li>
</ul>
<h2 id="amorroi">AMORROI</h2>
<p>Aizu morroi! Gehienetan mesprezuzko tonuaz esaten da. Batzuetan deitzeko erabiltzen da, eta askotan <em>txo</em> hitzarekin lagundurik.</p>
<ul>
<li><em>txo, amorroi! geldiro! Okasiñorik ez ekarri ona</em></li>
<li><em>amorroi kopla gitxi niri</em></li>
<li><em>zer dakak ona amorroi!</em></li>
</ul>
<p>Emakumeen artean erabilita, leunagoa gertatzen da.</p>
<ul>
<li><em>amorroi esangostasu ze ordu dan?</em></li>
</ul>
<h2 id="amorrotza">AMORROTZA</h2>
<p>Olagarro.</p>
<ul>
<li><em>amorrotza atrapa du atxetan</em></li>
<li><em>ori morroie amorrotza lez enpiketen dxast</em></li>
<li><em>amorrotzan erruek baiño luziauek takoz eskuek</em></li>
<li><em>amorrotza gozo egoten da binagriaz</em></li>
</ul>
<p>Hitzaren konposizioa: <em>amar ortz</em>, edo <em>amar atz</em> izan daiteke. Atxikitzeko baliatzen diren botoiak hortzak izan daitezke, baina erroak edo garroak, atzamarrak izango lirateke. Beraz hitzaren etimologia ez dago argi.</p>
<p>P.M.k, <em>amarratz</em> jartzen du bere hiztegian eta Hiru Mila Hiztegiak <em>hamarratz</em>. Besteek ez dakarte hitz hau.</p>
<h2 id="amuskidxe">AMUSKIDXE</h2>
<p>Bi esanahi:</p>
<ol type="1">
<li>Arrain barik datozen amuetan geratzen den karnata zatia.</li>
</ol>
<ul>
<li><em>ez arraiñik ez amuskirik eztator amuen, dana dxanda baiño</em></li>
<li><em>bota ostabere eurokaz amuskidxekaz</em></li>
</ul>
<ol start="2" type="1">
<li>Bateren bat engainatzeko karnata figuratiboan.</li>
</ol>
<ul>
<li><em>an, prepara dau amuskidxe, laster emongo tso dxaten</em></li>
</ul>
<p>Azkuek Mundakan jartzen du eta <em>carnada en salmuera</em> dela dio.</p>
<p>Etimologia zein? Posibilitate bi agertzen zaizkigu: -amu + ki- → amuki, biguntzeko /z/ sartuz.<br />Edo beste hau: -amu + utsik- → amutsik → amusik → amuski metatesi bidez.</p>
<p>Dena dela, ez daukat hain argi.</p>
<h2 id="analisuek">ANALISUEK</h2>
<p>Analisiak.</p>
<ul>
<li><em>analisu barridxek ein bidotez, zeuzer bakot eta</em></li>
<li><em>analisuek eitxen dxuen da ein barik etorri, on dan jentiegaz</em></li>
<li><em>ontxerarte eztau dxakin zer dakon, analisuek eiñ arte</em></li>
</ul>
<h2 id="anbezidxe">ANBEZIDXE</h2>
<p>Gutiziatu.</p>
<ul>
<li><em>dana anbezidxe, dana gorde, dana biar dau</em></li>
<li><em>anbezidxetie ezta txarra, baie orrenbesterako bez</em></li>
<li><em>bai, dana dakoie eta eztakoiena anbezidxeten dauie</em></li>
</ul>
<h2 id="anbezidxeta">ANBEZIDXETA</h2>
<p>Gutiziatsu.</p>
<ul>
<li><em>gaurko gaztiek anbezidxeta bizi diez, dana dakoie ta</em></li>
<li><em>danak eztiez bizi anbezidxeta, batzuk gitxigaz konformaten diez</em></li>
</ul>
<h2 id="anbrikis">ANBRIKIS</h2>
<p>Goseaz erdi hilik dagoen gizona. Ez da erabiltzen gizonentzat baino, baina salbuespenik egon daiteke.</p>
<p>Argi dago gaztelerako <em>hambre</em> dela, /ki/ atzikia erantsita.</p>
<ul>
<li><em>anbrikidxen arpeidxe dako</em></li>
<li><em>anbrikis guztidzek takoie suertie</em></li>
<li><em>anbrikis aiz txo! egun guztidxen dxaten!</em></li>
</ul>
<p><em>hambre</em> + ki → anbreki → anbriki.<br />Gero /s/ bat gehitu zaio, eufoniagatik edo.</p>
<p>Bermeon, batez ere gizon argalei aplikatzen zaie. Bazegoen gizon bat, argala eta eskasa izatearren <em>Anbrikis</em> ezizena zeukana; eta horrela ezagutzen zen izena ahaztuta.</p>
<h2 id="andaka">ANDAKA</h2>
<p>Duela berrogeitaz urteak -orain ere noizbehinka ikus daiteke- joko baten jarduten zuen gazteek eta umeek. Joko hau, animalia baten antzera jarrita -lautxakurrean deritzoguna- besteak gure gorputzaren gainetik saltatzean zetzan. Honela, bat behean, besteak saltatu eta makurtu, denak errenkada bat eginez. - <em>andaka dabiltzuz arek tonpoidxen</em> - <em>ez ibilli andaka izterra apurtuko zu te</em> - <em>andaka ibilli gariez goixe guztidxen</em></p>
<h2 id="andana">ANDANA</h2>
<p>Abiadura.</p>
<p>Geroago ere agertuko den <em>andanada</em> hitzaren parekoa dugu. Biak erabiltzen dira; eta gutxienez parekatuta dago erabilera.</p>
<ul>
<li><em>andana andidxe darue aren kotxiek</em></li>
<li><em>andana gitxiko bapora da</em></li>
</ul>
<h2 id="andanada">ANDANADA</h2>
<p>Abiadura.</p>
<ul>
<li><em>zelako andanadie erun dau ba, iñok ez atrapateko moduen</em></li>
<li><em>andanada andidxe daruie laiñuek, laster euridxe in bidau</em></li>
<li><em>andanada matxue dako aren kotxiek</em></li>
</ul>
<p>Azkuek hitz honen zentzua beste era batera jartzen du, <em>hilera de plantas</em> dela dio.</p>
<h2 id="andanakorrije">ANDANAKORRIJE</h2>
<p>Aurrekoaren parekoa dugu.</p>
<ul>
<li><em>andanakorridxeri! Nora zuez ain arin ba</em></li>
<li><em>andanakorridxe izterratan, ez miñen</em></li>
<li><em>beitu zelako andanakorridxe daruen</em></li>
<li><em>artun dauen andanakorridxegaz, iñok ikusi be eztau eiñ</em></li>
</ul>
<h2 id="andanan">ANDANAN</h2>
<p>Adberbioan erabiliko dugu hitz hau.</p>
<ul>
<li><em>andanan etor nai zeu atrapateko</em></li>
<li><em>ez ibilli andanan dxeusi barik</em></li>
<li><em>andanan ibiltzen bazara berotu eingo zara</em></li>
</ul>
<p>Azkuek ez du jartzen baina bai D.A.E.k. Hala ere ez du zentzu bera, <em>en fila</em> jartzen baitu.</p>
<h2 id="andanadan">ANDANADAN</h2>
<p>Abiaduran.</p>
<ul>
<li><em>andanadan dxun diez ziñera ime guztidxek, lekue atrapateko</em></li>
<li><em>andanadan ibilli, da gero arnasa barik</em></li>
</ul>
<h2 id="andanakorridxen">ANDANAKORRIDXEN</h2>
<p>Abiadura bizian.</p>
<p>Lehen egin den bezala aurrekoan beste hitz bat gehitu zaio, beharbada indar gehiago emateko.</p>
<ul>
<li><em>andanakorridxen etor nai da dxeusi ein nai</em></li>
<li><em>andanakorridxen ibilltxiek bidxotza kantzaten dau</em></li>
</ul>
<h2 id="andantzan">ANDANTZAN</h2>
<p>Abenturetan sartuta ibiltzea gaurik gauerdi edo parrandetan.</p>
<ul>
<li><em>majo dabill a andantzan, mundue errekorriten</em></li>
<li><em>gauez andantzan dabillenari igarri eitxen dxatzo</em></li>
</ul>
<h2 id="andillo">ANDILLO</h2>
<p>Oso garaia. Kasu batzuetan irain legez erabiltzen da.</p>
<ul>
<li><em>ori imie andillue ezango da</em></li>
<li><em>ez takixu goiko kalien bizi dan andillo bat?</em></li>
<li><em>zuri nok esan tzu ni ezan naiela, andillo ori?</em></li>
</ul>
<p>Askotan <em>andillo-mandillo</em> esaten da.</p>
<ul>
<li><em>andillo mandillo, zeueneko amari!</em></li>
<li><em>berak andillo mandilluek dxo dau nire alabie</em></li>
</ul>
<p>Hemen /llo/ atzizkia gehitu zaio /handi/ hitzari.</p>
<h2 id="andiomo">ANDIOMO</h2>
<p>Normala baino handiagoa den pertsona. Kuriosoa da hitz honen konposaketa: handi hitzari /homo/ latinezko hitza gehitu zaio, beraz <em>gizon handi</em> ematen du. Baina, Bermeon, gehienetan gazteei aplikatzen zaie, neska zein mutila izan.</p>
<ul>
<li><em>zelako andiomue da ba!</em></li>
</ul>
<h2 id="anditxasune">ANDITXASUNE</h2>
<p>Handitua.</p>
<p>Mota guztietako konkorrak eta handituak. Beraz, ez da zentzu konkretuan erabiltzen. <em>anditxue</em> ere esaten da baina hau, <em>bulto</em> adierazteko erabiltzen da gehienetan.</p>
<ul>
<li><em>anditxasun bat takot izterrien</em></li>
<li><em>anditxasune gero ta andidxau duest</em></li>
<li><em>ez dxast bajaten anditxasune</em></li>
</ul>
<h2 id="anditxue">ANDITXUE</h2>
<p>Handitua.</p>
<ul>
<li><em>anditxu batek urten tso papuen</em></li>
<li><em>zelako anditxue dako bekodixen ba</em></li>
</ul>
<h2 id="andobie">ANDOBIE</h2>
<p>Emakume ederra, galanta. Baina askotan, ederra edo galanta ez bada ere, berba hori erabiliko da.</p>
<ul>
<li><em>zelako andobie ikusi du ba</em></li>
<li><em>Benidorren ikusi ei dauie andoba bategaz</em></li>
</ul>
<p>Gaztelerazko <em>andoba</em> hitza maiz erabiltzen da.</p>
<h2 id="andobue">ANDOBUE</h2>
<p><em>andoba</em> berba bera dugu, baina i/e bokalen aldakuntza jasan ondoren, gizonezkoei aplikatzen zaie.</p>
<ul>
<li><em>ba bera be dxun deidxela beste andobo bategaz</em></li>
<li><em>Nekanen mutilagune andobue dozu</em></li>
<li><em>Bermioko dxaidxetan kanpoko andobak eta andobuek askatan oten diez</em></li>
</ul>
<h2 id="andrakidxe">ANDRAKIDXE</h2>
<p>Emaztegaia.</p>
<p>Aurretik esan dugu nola egiten den /lei/ atzizkia erabiliz.</p>
<ul>
<li><em>Josen andrakidxe da ori</em></li>
<li><em>andrakidxe Bilbon ezetu dau</em></li>
<li><em>beran andrakidxegaz dxun da Benidorrera</em></li>
</ul>
<h2 id="andratan">ANDRATAN</h2>
<p>Larrua jo.</p>
<p>Esanahi hau adierazteko beste hitz batzuk badaude ere, hau da arruntena.</p>
<ul>
<li><em>Vigo-ra sartun daneko batera ein dotsu arek andratan</em></li>
<li><em>atzo gauien andratan ein dxot baie ez neure andrigaz</em></li>
<li><em>txo! Andratan zabiltzezela?</em></li>
</ul>
<p>Azkuek beste zentzu batez erabili du; andratan: <em>tras las mujeres, buscando a las mujeres</em>, baina, Bermeon, ez da erabiltzen zentzu horretan.</p>
<h2 id="andratu">ANDRATU</h2>
<p>Hilekoak agertuz gero, hori esaten zaio gaztetxoari.</p>
<ul>
<li><em>orain andratu zara lez formalaue ezan bizara</em></li>
<li><em>andratu ezkero, gauien be beranduaurarte itxiko dost amak kalien egoten</em></li>
</ul>
<h2 id="ankatrebera">ANKATREBERA</h2>
<p>Apur bat herrenka dabilen emakumea.</p>
<p>Galtzen ari den hitz bat da. Adinekoen artean bakarrik erabiltzen da. Askotan mesprezuzko tonua erabiltzen da.</p>
<ul>
<li><em>bestelako ankatreberie dau or</em></li>
<li><em>etorri dan andrie ez takixu nor dan, anka trebera bat?</em></li>
<li><em>ankatreberi lez ibilli nai, neure izterragaz</em></li>
</ul>
<h2 id="anka-ie">ANKA / IE</h2>
<p>Mokor. Ez dugu beste berbarik ezagutzen <em>mokorra</em> adierazteko.</p>
<ul>
<li><em>ankie apurtute etor da Benidorretik</em></li>
<li><em>ankatik operata dau</em></li>
<li><em>ankako miñe dakot</em></li>
<li><em>baltxitxute itxi dost ankie emon dosten golpigaz</em></li>
</ul>
<h2 id="ankie">ANKIE</h2>
<p>Hitz honen zentzua bestelakoa da <em>makurdura</em> nahi du esan.</p>
<ul>
<li><em>orrek erropiek ankie dako</em></li>
<li><em>ankie ez okitxeko ametik ebai bizu</em></li>
<li><em>maidxiek pe ankie dako</em></li>
</ul>
<p>Substantibo legez erabiltzen da.</p>
<h2 id="ankindo">ANKINDO</h2>
<p>Oker edo zeharretara dagoen zerbait. Aurrekoaren aldaki bat dela dirudien arren, zabalagoa da, pertsonekin ere erabiltzen baita.</p>
<ul>
<li><em>ori imie ankindo dabil</em></li>
<li><em>ori kuadrue ankindo dau</em></li>
<li><em>Pisa-ko torrie ankindo egon da beti</em></li>
</ul>
<p>/do/ hori, baliteke gazteleratik hartuta egotea, askotan analogiaz egiten baitira esaldiak. Seguru aski gaztelerako <em>inclinado</em> izango da etimologia.</p>
<p>/inclinado &gt;anklinado → ankinado → ankinido/</p>
<p>Moduzko adberbio funtzioan erabiltzen da.</p>
<h2 id="anpulu-ek">ANPULU / EK</h2>
<p>Negar-anpuluak.</p>
<ul>
<li><em>anpuluek daidxola etor da etzera</em></li>
<li><em>aproposko anpuluek takoz orrek</em></li>
<li><em>ez imiñi negar anpulorik begidxetan</em></li>
<li><em>begidxen anpulue dakola etorri dxast</em></li>
<li><em>guzurrezko anpuluek eitxeko, kinpulie dxan</em></li>
</ul>
<p>Bermeon, aurreko barik erabiltzen da gehienetan. Azkuek ere ez du aurrekoa jartzen eta <em>ampolla</em>, <em>burbuja</em> jartzen du, baina D.A.R.k Mogelen zita batetan jasotzen du. Baita Kintanak ere, baina honek ez du azalpenik ematen. Hiru Mila Hiztegian, lehenengo esangura bietan burbuila moduan agertzen da, baina hirugarrenean negar anpulua bezala agertzen da.</p>
<h2 id="anpurrek-apurrek">ANPURREK / APURREK</h2>
<p>Legatzaren tripoilak. Oso preziatuak direnak; urdaila, arbiak eta triparen barruteria. Hain zuzen.</p>
<ul>
<li><em>zer ekartzu gixonak ba? Ezebez alabatxu, etzerako anpur batzuk baiño</em></li>
<li><em>niri, apurretatik arbidxek bakarrik gustaten dxastez</em></li>
<li><em>gaur egunien anpurrek odola balidxo dauie</em></li>
<li><em>erregiek pe eztako dxateko gozuaurik apurrek baiño</em></li>
</ul>
<h2 id="antiguala">ANTIGUALA</h2>
<p>Antigualekoa. Modaren berri ez daben pertsona bat.</p>
<ul>
<li><em>nire gixonak eztau gure dxantzi niki zuririk. Bai ba, antiguala da ta</em></li>
<li><em>antiguala zara alabatxi, ori ezta eruten orain</em></li>
<li><em>muebliek, antigualak tizela ta, bota eiñ txuz</em></li>
</ul>
<p>Gazteleratik hartua izan arren, oso zaharra da, eta gazteen artean ere asko entzuten da. Hala ere, <em>modatik pasaikue</em> lokuzioaren lekua hartzen ari da.</p>
<h2 id="antigualekue">ANTIGUALEKUE</h2>
<p>Modatik pasatuta dagoen pertsona edo gauza. Bermeotar batentzat, gazteleraz hitz egiten duenean, <em>eres de antigual</em> esatea normala da.</p>
<ul>
<li><em>antigualeko erropak dxantzitxe dxun dxatzu a</em></li>
<li><em>antigualeko zapatak politxauek tiez</em></li>
<li><em>antigualekue dozu, eztau gure frakarik dantzi</em></li>
<li><em>badakixu zer erregala dosten ela ? Antigualeko kollar bat</em></li>
</ul>
<h2 id="antzidxerako">ANTZIDXERAKO</h2>
<p>Aintzakotzat.</p>
<ul>
<li><em>ez gaitxuzie antzidxerako artun eguno be, tentelan moduen artzien gaitxuzie</em></li>
<li><em>dendan sartun da antzidxerako bez, da gu bertan taketa lez</em></li>
<li><em>antzidxerako anzieko zeuzer ein bihar, laistela dxo esate baterako</em></li>
</ul>
<h2 id="apatza">APATZA</h2>
<p>Mahai betearen aurrean egin edo egingo dugun betekadaren berri azaltzeko.</p>
<ul>
<li><em>a zelako apatza dakun, atiek pe enau artungo</em></li>
<li><em>ixillik egon, apatza daku te. Zegaz? Pastelakaz</em></li>
<li><em>orain apatza ta gero enpatxuegaz, auri bai ondo!</em></li>
</ul>
<p>Azkuek ez du zentzu honetaz jaso.</p>
<h2 id="apaidxue">APAIDXUE</h2>
<p>Arrainak harrapatzeko erabiltzen den tresneria. Oinarrizkoena pita eta amuaz osatzen da.</p>
<ul>
<li><em>Loidxerue daku apaidxo barridxek eitxen.</em></li>
<li><em>Fitxiek falta dost. Han jun de arraine apaidxo ta guzti</em></li>
</ul>
<h2 id="apremiñue">APREMIÑUE</h2>
<p>Presa. Premiamendua.</p>
<ul>
<li><em>apremiñue artun alabatxi, berandu da ta</em></li>
<li><em>apremiñetzen ezpagara, pelikulie asitxe topaku</em></li>
<li><em>apremiñe, eguerdiko amabidxek tiez da</em></li>
</ul>
<h2 id="aprobadie">APROBADIE</h2>
<p>Probatu. Frogatzeko saioa.</p>
<ul>
<li><em>aprobadie ein bide lelau edozer gauze erosi orduko</em></li>
<li><em>auto barridxen aprobadie eitxen dxun diez Sollubera</em></li>
<li><em>bapor barridxe aprobadan dxun da, ta geu be bertan dxun gariez</em></li>
</ul>
<h2 id="apropos">APROPOS</h2>
<p>Esanahi bi.</p>
<p>1- Bromatan.</p>
<ul>
<li><em>ez sastu apropos esan dau te</em></li>
<li><em>tire! apropos ein tzu te</em></li>
<li><em>ez eiñ iñuzentekeririk, enabill apropos da</em></li>
</ul>
<p>2- Intentzioz.</p>
<ul>
<li><em>apropos dxun da beraiñe, diru eskatuten</em></li>
<li><em>pentsako lekide apropos dabillela</em></li>
<li><em>apropos erosi dotez aunek zapatak, ariñau ibilltzeko bidien</em></li>
</ul>
<p>Ez da deklinatzen, Azkuek ez du jaso, baina bai D.A.R.k, forma horren bigarren definizioan. Hala ere, ez dirudi erabilera zabala duenik. Bermeon, ostera, oso erabilia da.</p>
<h2 id="aproposkue">APROPOSKUE</h2>
<p>Gezurrezkoa, faltsua.</p>
<p>Goiko hitza bera, baina kasu honetan deklinatu egiten da.</p>
<ul>
<li><em>etziek dxeusi ei diez. Klaro! Aproposkuek ezanda, dxeusi biar</em></li>
<li><em>zelako imie dako ba, aproposkue lakue</em></li>
<li><em>aproposko diruekaz paga dau jersie, da gero, txurupiñek</em></li>
</ul>
<p>Azkuek ez du jaso, baina bai D.A.R.k eta Bermeoko beste hitz asko bezala azaltzen du. T. Etxebarriak ere jaso du Eibar aldean.</p>
<h2 id="ara">ARA</h2>
<p>Egin berri.<br />Beti erabiltzen da <em>nondik</em> zentzuaz.</p>
<ul>
<li><em>labatik ara ekarri dosku ogidxe</em></li>
<li><em>dendatik ara ekarriko zapatak zarrak tizela diñozu?</em></li>
<li><em>sutetik ara dxan bidiez antxobak prijite</em></li>
</ul>
<h2 id="arako-kue">ARAKO / KUE</h2>
<p>Aurrekoa, baina oraingoan, beti <em>nongoa</em> zentzuan.</p>
<ul>
<li><em>orrotzetik arakue ezan da galdu dauen dxaketie</em></li>
<li><em>sutetik arako marmitxe dxan du</em></li>
<li><em>sololik arako tomatiek emon dostez nire aiztiek</em></li>
</ul>
<h2 id="arbaldadie">ARBALDADIE</h2>
<p>Zama. Baina ez da fisikoa, erantzukizun bat izatea baizik.</p>
<ul>
<li><em>etzie erosi dauela diñozu? Bestelako arbaldadie artun dau orduen</em></li>
<li><em>honegaz legiegaz arbaldada andidxek datortzoz armadoriri</em></li>
<li><em>eskerrak antxobien kosterie ona ezan dana arbaldadie kentziko lepotik</em></li>
</ul>
<p>Hitz honen etimologia gaztelerako <em>albarda</em> da. Zaldi zamalariek erabiltzen dutena hain zuzen, &gt;r/l&lt; ren metatesia jasan ondoren, horrela geratu da.</p>
<h2 id="arbidxek">ARBIDXEK</h2>
<p>Gorago aipatu dugun <em>anpurrek</em> barruteriako osagarri bat. Bermeon, legatza eta bisiguarenak izan ezik ez dira jaten. Karnatatarako erabiltzen da.</p>
<ul>
<li><em>arbidxek bakarrik erosi dotez, urdillek eztotez gure</em></li>
<li><em>beseuen arbidxek dxan dotez gozo, baie gero kolikue okin dxot</em></li>
<li><em>makalluen arbidxek pe gozo oten ei diez</em></li>
</ul>
<p>Azkuek Zumaian jartzen du zentzu honekin, D.A.R.k <em>restos de pescado para carnada</em> dino. Beraz ez da zuzena.</p>
<h2 id="ardau-ardautxu">ARDAU / ARDAUTXU</h2>
<p>Ardozalea.</p>
<ul>
<li><em>ardau utze da bera, eztau itxiko errez botillie</em></li>
<li><em>nor da? Ezu ezetuten ardautxu, tabernatik urten be eztauena eitxen</em></li>
</ul>
<h2 id="ardauzto">ARDAUZTO</h2>
<p>Aurrekoaren parekoa da baina zentzu gogorragoan erabilia.</p>
<ul>
<li><em>arek ardauztok emon dost ostikadie</em></li>
<li><em>ardauztuekaz kopla gitxi</em></li>
</ul>
<h2 id="ardora-ien">ARDORA / IEN</h2>
<p>Bokarta harrapatzeko sistema. Gauez egiten da, eta antxoa edo karnatarako arrain txikia harrapatzen da: sardina, txitxarro txikia, eta abar. Gero, hortik, beste zentzu bat hartu du, esaterako parrandan ibiltzea, dantzalekuetako giroari buruz eta abar.</p>
<ul>
<li><em>gaur eztiez dxuen ardorien egualdi zantarra ein dxau te</em></li>
<li><em>ezin zarala oitxik altza, zer ba, ardorien ibill zarala?</em></li>
<li><em>ardorien ibill dxatzu a gau guztidxen, tabernarik taberna</em></li>
</ul>
<p>Norbait lizunkerietan ikusten denean ere, erdaraz, <em>que ardor</em> esaten da. Ardoreko sistema hau nahiko berria da, baina lehen ere horren antzeko sistemaren bat egon zela, zeren, D.A.R.k jasotzen du <em>arderia</em> izenez, Labayruren zita bat aipatuz.</p>
<h2 id="arena">ARENA</h2>
<p>Etxeko zorua eta eskailerak garbitu. Lehen harea erabiltzen zen horiek garbitzeko. Hala ere, eta gaur egun harearik erabili ez arren, adinekoen artean berdin esaten da, batez ere eskailerari dagokionean.</p>
<ul>
<li><em>interiñiek esan dost ezin dxauela eskillarie arena</em></li>
<li><em>berandu etorko nai eskatza dakot arenateko ta</em></li>
<li><em>txarto arenaten zu orregaz trapugaz</em></li>
</ul>
<h2 id="arenadurie">ARENADURIE</h2>
<p><em>arena</em> bera da, baina oraingoan gaztelerako forma hartuta.</p>
<ul>
<li><em>gaur neure sandxie da arenadurie eitxeko</em></li>
<li><em>arenadurie ein barik itxi dau Bilbora dxutitxik</em></li>
<li><em>arenadurien arenaduriegaz eskuek pe gastata dakotez</em></li>
</ul>
<p>Hemendik sortu da goiko hitza, gaztelerako <em>arenadura</em>-tik, hain zuzen.</p>
<h2 id="argalerie">ARGALERIE</h2>
<p>Mehetasun. Argaltasun.</p>
<ul>
<li><em>dakon argaleriegaz anorexia dakola pentzaten da</em></li>
<li><em>argalerien argaleriaz erropak pe soiñetik bera dakotez</em></li>
<li><em>ikusten da argalerie, ezkauz itsurik eta</em></li>
</ul>
<h2 id="argire">ARGIRE</h2>
<p>Liluratuta jarri.</p>
<p>Argia erakargarria bada zomorro batzuentzat, bokarta harrapatzeki ere oso egokia zen garai batetan. <em>argire</em> antxoaren arrantzarako sistema bat zen. Gaur egun ez dute praktikatzen, antxoa gehiegi harrapatzen baita. Orain dela urte batzuk debekatu egin zuten, kaltegarria zelako arrainarentzat. Sistema hau honetan datza: Arraina dagoen lekura helduz gero, eta arrainaren gainean zeudenean itsasontziak, potentzia handiko argigailuak, denak aldi berean, biztu. Arraina, erdi lelotuta, geldi-geldi geratzen da. Orduan da aukerarik onena sarea bota eta antxoa harrapatzeko. Gaur egun hitz honek, goian aipatutako zentzua hartu du.</p>
<ul>
<li><em>an, imindxau argire, laster emongo tso mosue</em></li>
<li><em>orrek imiek beran mifiegaz ensegidako imitxen nau argire</em></li>
<li><em>beitu dxona orreri, argire dauela ezango lekide</em></li>
<li><em>ez ein kasurik pe, ostantien argire imingo zaitxuz</em></li>
</ul>
<h2 id="arille">ARILLE</h2>
<p>Angustia. Ikara. Tristezia.</p>
<ul>
<li><em>arille sartunde dakot, zer entzungo</em></li>
<li><em>arille kentzieko koñak trago bat ona ei da</em></li>
<li><em>neuk edan koñaka arille kentziko, eztakot pentzamentorik</em></li>
</ul>
<h2 id="ariskitu">ARISKITU</h2>
<p>Adiskidetu.</p>
<ul>
<li><em>asarratute badauz, laster ariskituko diez</em></li>
<li><em>ariskitu diez baie atzera asarratu diez</em></li>
<li><em>asarratutiek gatx bi dakozela esaten dauie, bat asarratutie eta bestie ariskitutie</em></li>
</ul>
<h2 id="arma">ARMA</h2>
<p>Iskanbila sortarazi.</p>
<ul>
<li><em>zelakue arma dau ba, ertzainek eta danak etor diez</em></li>
<li><em>an, arma dau armatekue, okasinte utse da ta...</em></li>
<li><em>bestelako enpatxue arma zu, au eztau libreten iriok</em></li>
<li><em>zelako dxaidxek arma kuz ba, munduen bez obiaurik</em></li>
<li><em>etzie arma dau baie ondirio ez tosku emon berinkaziñuen meridxandie</em></li>
</ul>
<h2 id="armiñ">ARMIÑ</h2>
<p>Urduri. Modu ezberdinetan erabiltzen da. Pertsona sukarrak jota badago, armin egongo da. Edo zerbait itxaroten badago, armin egongo da.</p>
<ul>
<li><em>onek imiek kalenturie dako armiñ dau te</em></li>
<li><em>gau guztidxen on nai armiñ, eztaitx zer okiñ dxoten</em></li>
<li><em>armiri dakozu a, gixona datortzo ta</em></li>
</ul>
<p>Azkuek <em>apurado</em>, <em>extenuado</em> jartzen du. Kintanak, ordea, <em>arbin</em> <em>estrecho</em>, <em>persona de genio vivo</em> dela esango du.</p>
<h2 id="armosue">ARMOSUE</h2>
<p>Gosaria. Gaztelerako <em>almuerzo</em> tik sortua. Beraz, euskaraz ez du zentzu berdina.</p>
<ul>
<li><em>armosue berandu dxan ezkero, eguerdidxe dxateko gogorik ez</em></li>
<li><em>armosuten kafie baiño eztau artzien</em></li>
<li><em>eguerdidxe lako armosue dxaten dau</em></li>
</ul>
<p>Azkuek ez du jaso, baina bai D.A.R.k, T. Exebarria aipatuz, Eibar aldean kokatzen du. Bermeon ez da besterik erabiltzen horren ordez.</p>
<h2 id="arpikaka">ARPIKAKA</h2>
<p>Irain antzeko bat da. Ezizen bat ere badago.</p>
<ul>
<li><em>arek arpikaka zantarrak eiñ dxost au arraskadie</em></li>
<li><em>zu, arpikaka, obeto eingo zu arpidxe garbitxuten bazu</em></li>
<li><em>zuk eztakostazu zetan ezan arpxikaka, arpeidxe garbi dakot eta</em></li>
</ul>
<h2 id="arpikue">ARPIKUE</h2>
<p>Aurpegikoa. Zartada.</p>
<ul>
<li><em>arpikue emoten batzut ikusiko zu zuk nor naien</em></li>
<li><em>zuk emoten bastazu arpiko bat nik bi emongo tzutez</em></li>
<li><em>zer dabill orrek arpikuek emoten</em></li>
</ul>
<h2 id="arrabidxue">ARRABIDXUE</h2>
<p>Arrabia. Baina zentzu zehatzean. Gehiago adierazten du haserrea, umore txarra eta askotan gorroto antzekoa ere bai.</p>
<ol type="1">
<li>arrabia, haserrea.</li>
</ol>
<ul>
<li><em>zelako arrabidxue emon dost apurtu dxastenien</em></li>
<li><em>arrabidxugaz papelak guztidxek apurtu txuz</em></li>
</ul>
<ol start="2" type="1">
<li>gorrotoa.</li>
</ol>
<ul>
<li><em>aurreitxik dakotsat arrabidxue, beti dalako aulakue</em></li>
<li><em>ezin dxau ikusi dakotzon arrabidxugaz</em></li>
</ul>
<ol start="3" type="1">
<li>umore txarrean.</li>
</ol>
<ul>
<li><em>ez esan niri ezer, arrabidxotan nau te</em></li>
<li><em>arrabidxotan zauzela pentzaten dot, etzut esango ezer</em></li>
</ul>
<p>Azkuek ez du jaso baina bai D.A.R.k, Lexikoa aipatuz. Hala ere, horrek <em>rabia</em> esanahiarekin baino ez du jaso. Beste batzuek <em>arrabia</em> hitza sartu dute.</p>
<h2 id="arraintzue">ARRAINTZUE</h2>
<p>Arrain asko.</p>
<ul>
<li><em>arraintzu ederrak eiñ dxauie</em></li>
<li><em>arraintzu ederra dakar orrek baporak, onduen dator da</em></li>
<li><em>etzien geratute arraintzurik ez</em></li>
</ul>
<h2 id="arrakerue">ARRAKERUE</h2>
<p>Zekena. Dena nabi duena, dena beretzat gordetzen duena.</p>
<ul>
<li><em>arrakerue da lez dana etzerako eitxen dau</em></li>
<li><em>diruek eiñ txuz. Zelan eztau eingo ba, arrakerue badan</em></li>
<li><em>bera arrakerue, aiztie arrakerue, da imiek pe arrakeruek</em></li>
</ul>
<p>Azkuek beste zentzu batez jaso du <em>jugador, tramposo, mañoso</em>. Baina Bermeon gaztelerako <em>raquero</em> ren definizioa nolabait betetzen du hitz horrek: <em>ladrón, pirata de puertos y costas</em> Beraz, gaztelerako esanahi horri jarraitzen dio.</p>
<p>raquero → rakero → arrakerol</p>
<h2 id="arranka">ARRANKA</h2>
<p>Zerbait martxan jarri.</p>
<ul>
<li><em>arranka telebisiñue, ikusi gudot eta</em></li>
<li><em>arranka afeitxeteko makiñie ondo badabill ikusteko</em></li>
<li><em>txikiteue akaba ta gero etzerantz arranka du</em></li>
</ul>
<h2 id="arrankadie">ARRANKADIE</h2>
<p>Abiatu, abiadura hartu, eta beste zentzu batetan, adorea.</p>
<ul>
<li><em>arrankadie ezpadu artzien amen gelditxuko gara</em></li>
<li><em>arrankadigaz beragaz kaleraño dxun gariez</em></li>
<li><em>arrankadatik eztako orrek kotxiek</em></li>
<li><em>atrankadie artun alabatxu, ostantzien berton ongo diez biar guztidxek</em></li>
</ul>
<p>Argi dago gaztelerako <em>arrancar</em> aditza erabili dela oinarri bezala.</p>
<p>/arranque → arranke/ + /ada/ arrancada</p>
<h2 id="arraiñe">ARRAIÑE</h2>
<p>Nahastea. Iskanbila. Gordinkeriak esaten duena.</p>
<ul>
<li><em>arraiñe imitxie gustaten dxatzo orreri, beti nastie armatie</em></li>
<li><em>arraiñe imiñdxe gero berak eskapa ein iau</em></li>
</ul>
<p>Kasu honetan substantibo moduan erabili da. Hurrengo kasuetan, ostera, adjektibo legez.</p>
<ul>
<li><em>zelako arraiñe zara ba, aulan gustaten dxatzu zuri</em></li>
<li><em>eztot kure aregaz ezer, arraiñe da ta</em></li>
</ul>
<h2 id="arrañtxe">ARRAÑTXE</h2>
<p>Gauzak batu. Ordenatu.</p>
<p>Itsasontzietan erabilitako hitza, gero hizkera arruntera pasatu da.</p>
<ul>
<li><em>bodegak arrantxe bitxuzena gixona da</em></li>
<li><em>loidxie arrantxeten dxun bigara arratsaldien</em></li>
<li><em>eziñ dxot urten kalera etzie arrantxe barik</em></li>
<li><em>arrantxeta itxi dotez gauze danak</em></li>
</ul>
<p>Frantseseko <em>ranger</em> aditzetik datorrela dirudi. Hitz honek, itsasoan &gt;ala&lt; ematen du; beraz, gazteleraz <em>arranchar = recoger,ordenar</em>.</p>
<p>Hipotesi hau argi badago ere, ezin daiteke baztertu beste teoria hau: Hitz hau &gt;arraiñ&lt; eta &gt;te&lt; batez osotutako hitza izatea. Orain &gt;te&lt; hori, beste hitzen baten bukaera bada ala ez, ez da ziurra. Beste kasu askotan bezala, /ñ/ ondoko sudurkariak &gt;te&lt; palatalizatu egin du.</p>
<h2 id="arrapaldidxe">ARRAPALDIDXE</h2>
<p>Txakurrekin xaxatzea, norbaitek atzetik jarraitzea, harrapatzeko asmoz, edo uxatu eta ikara sartzeko.</p>
<ul>
<li><em>sagarrak atrapaten dxun garizenien zelako arrapaldidxe emon dosku aldianuek ba</em></li>
<li><em>arrapaldidxen bienganera dxeusitxe apurtu dau eskue</em></li>
<li><em>eta arrapaldidxe emoten badosku zer engu ba? Eskapa</em></li>
</ul>
<h2 id="arrapatie">ARRAPATIE</h2>
<p>Arrakasta. Merkatuan erosle asko egonez gero, jeneroa arin saltzen denean.</p>
<ul>
<li><em>gaur plazan arrapata andidxe egon da</em></li>
<li><em>egon dan arrapatiegaz eztot erosi ezebe</em></li>
<li><em>portuen itsosupeteko arrapatie egon da eta arraiñek eztau eiñ bost minutu be, eskuetatik pe kendu</em></li>
<li><em>beraniantiek etor diez da eurekaitxik on da arrapatie</em></li>
</ul>
<p>Hitz hau, moduzko forman agertzen da D.A.R.n, &gt;arrapataka&lt;. Gainera, ez du zentzu bera <em>precipitadamente</em> jartzen baitu. Hitzaren konposizioa &gt;arrapa&lt; hitza + &gt;ta&lt; atzizkiak osatzen dute. Beraz, definizioa, harrapatzeko eskeintza izango da.</p>
<h2 id="arrasa">ARRASA</h2>
<p>Arrasto. Aztarna.</p>
<ul>
<li><em>arrañen arrasarik pe eztau ekarri</em></li>
<li><em>dirun arrasarik eztot ikusten</em></li>
<li><em>zuk ikusi zu pastelan arrasarik? Guk dana dxanda topa du</em></li>
<li><em>arigaz garbitxu ezketiño, loidxen arrasarik pe ezta ikusten</em></li>
</ul>
<blockquote>
<p>arrastoa&lt; hitzaren laburpena dela dirudi, &gt;to&lt; galduz /arrasto → arrasa/</p>
</blockquote>
<h2 id="arraskadie">ARRASKADIE</h2>
<p>Karrasketa.</p>
<ul>
<li><em>maidxie itxi dost arraskadaz beteta</em></li>
<li><em>arraskada matxue dako arpidxen sasidxek eiñdxe</em></li>
<li><em>markata itxi dau arraskadakaz, pellikadie eiñ dxau te</em></li>
<li><em>bis-bisten dauz ein tsozen arraskadak armaidxuri</em></li>
</ul>
<p>Azkuek ez du jaso, baina bai D.A.R.k Darrikagerre-ren zita bat aipatuz. Honek <em>rasguño</em> hitzez definitzen du.</p>
<h2 id="arrastie">ARRASTIE</h2>
<p>Arrakasta.<br />Behintzat zentzu hori dauka erabileran.</p>
<ul>
<li><em>ez dxatzo geratu txillorik pe, okiñ dxauen arrastigaz</em></li>
<li><em>eztaitx topako bazu ezer, arrastie on da ta</em></li>
<li><em>bestelako arrastie dako mutill orrek, danak beran atzien</em></li>
<li><em>arrastie okin badau be, aur dau ezkondu barik</em></li>
</ul>
<blockquote>
<p>arrakasta&lt; hitzaren laburpena, &gt;ka&lt; atzizkia galduz gero egin da. Hala ere, azken hau, zaharrenen artean ere ez da ezagutzen, bestea bai, ordea.</p>
</blockquote>
<h2 id="arrekokozillo">ARREKOKOZILLO</h2>
<p>Sorbalda gainean norbait eramatea. Gehienetan umea.</p>
<ul>
<li><em>erdu laztana, arrekokozillo erungo zaitxut</em></li>
<li><em>arrekokozillo artzien banozu eztot eingo negarrik</em></li>
<li><em>aitxe danak on diez imiek arrekokozillo artun de</em></li>
</ul>
<blockquote>
<p>kokozillo&lt; hitza geroago azalduko den legez, buruaren amaieraren erdialdea da atzeko alderdian.</p>
</blockquote>
<blockquote>
<p>kokota&lt; + &gt;zillo&lt; hitzez konposatua. Baina &gt;zillo&lt; hitza ere, geroago agertuko da. Hala ere azalpen bat egin beharra dago, hau da, nola sortu den hitz hori. /zulo/ → zulu; /zulu → zülu; /zülu → zilu; /zilu → zillu/.</p>
</blockquote>
<p>Aurrerago esan den bezala, &gt;ü&lt; horrek ez du zerikusirik zuberotarrarekin.</p>
<h2 id="arrelepo">ARRELEPO</h2>
<p>Aurrekoaren parekoa, baina oraingoan lepoa (bizkarra) erabilita, Hala ere, ez da lepoan hartzen, ipurdiaren goialdean baizik. Gainera, kasu honetan ez dira izaten umeak bakarrik, nagusiak ere eraman daitezke.</p>
<ul>
<li><em>marie gorantz etor danien arrelepo pasa biar ezan dotez on dizen danak urek atrapa barik</em></li>
<li><em>arrelepo eruteko andidxeidxe zara</em></li>
<li><em>eziñ dxau korridu, da arrelepo erun bikozu</em></li>
</ul>
<p>Hitz hau ere aurrekoa bezala konposatua da, baina oraingoan &gt;lepo&lt; hitza erabiliz. Azkuek Lekeitio eta Ondarrun kokatzen du hitz hau. Hala ere, esan beharra dago, Bermeon ere asko esaten dela.</p>
<h2 id="arria-errie">ARRIA / ERRIE</h2>
<p>Beheratu. Gazteleratik hartua, zentzu berdinaz erabiltzen da, eta ez bakarrik gazteleraz erabiltzen den moduan, beste gauza batzuekin ere erabiltzen da, horren bariantea dan <em>errie</em> aztertzea.</p>
<p>Zentzu berdinaz erabiltzen dira biak baina erabiliagoa da azken hau. Hala ere beste zentzu askotan ere erabiltzen da.</p>
<ul>
<li><em>arria/erria batela, geuk agarrako tsagu te</em></li>
<li><em>arria/erria bera otzarie, pixo andidxe dako ta</em></li>
<li><em>arria/erria beistek</em></li>
</ul>
<p>Hitz honetan ez da /ia/ horretan ohiko /j/ epentetikoa sartu, /a/ → /e/ bakarrik egin da.</p>
<h2 id="arrikoskorra">ARRIKOSKORRA</h2>
<p>Harri txikia. Harkosko.</p>
<ul>
<li><em>an dabill a arrikoskorrak botaten nobidxiri</em></li>
<li><em>arrikoskorrez beteta dau bidie ta takoiekaz ezin ibilli</em></li>
<li><em>arrikoskorrak pitxien pitxien topaten zuz</em></li>
</ul>
<h2 id="arritxingarra">ARRITXINGARRA</h2>
<p>Harri txikiak. Harrikirria.</p>
<ul>
<li><em>arritxingarrak takotez zapatan barruen</em></li>
<li><em>arritxingarrakaz beteta dakoz partikarak</em></li>
<li><em>arritxingarra bota dauie bidien da eziñdxe ibilli kotxerik</em></li>
</ul>
<h2 id="arrikue">ARRIKUE</h2>
<p>Harrikoa.</p>
<ul>
<li><em>arriko mandue ein bizan dot oire dxun orduko</em></li>
<li><em>arrikue ein barik ez zu urtengo kalera</em></li>
<li><em>hotel Erzillan be ez olako arrikorik</em></li>
<li><em>zer dau arrikue ba, batek baiño geidxauek ein biko dau</em></li>
</ul>
<p>Azkuek Mundaka, Lekeitio eta Ondarrun kokatzen duen hitza da, baina hitz horren zentzua <em>fregar la vajilla</em> ra mugatu du. Bermeon <em>fregado</em> izango litzateke; beraz, substantibo zentzuaz ere erabiltzen da.</p>
<h2 id="arrikue-eiñ">ARRIKUE (EIÑ)</h2>
<p>Harrikoa egin. Azkuek bere hiztegian ez du jaso, baina bai Euskera III. an, D.A.R.k azaltzen duenez. Hitz hau Mundakan eta Lekeition kokatzen du. Kintanak zentzu berdinez azaltzen du, hau da, <em>fregar</em> baina ez du inon kokatzen.</p>
<h2 id="arrokaka">ARROKAKA</h2>
<p>Harroa eta handigurakoa. Harroa baino are harroagoa. Harro hitza era askotara erabiltzen da, graduaren arabera hain zuzen. Harrotasuna edo harrokeria. Azken hau izango litzateke hitz honen definizioa.</p>
<ul>
<li><em>arrokaka bat da, goitxik bera beituten tsu desprezidxugaz</em></li>
<li><em>orrek arrokakiek eztako zeri, eztako zer dxanik be ta</em></li>
<li><em>ganera ministrun alabie dala pentsaten dau</em></li>
<li><em>arrokaka utse da, iñok eziñ dxau auenta beragaz</em></li>
</ul>
<p>Hitz honen konposizioan izen bat eta adjektibo bat batzen dira. /arro + kaka/ → arrokaka/</p>
<h2 id="arrotzak">ARROTZAK</h2>
<p>Barrabilak.</p>
<p>Legatzaren arbiak ere askotan &gt;arrotzak&lt; deitzen dira. Agian analogiaz.</p>
<ul>
<li><em>enai kapaz arrotzatako miñegaz. Ori andrien faltie zu</em></li>
<li><em>lebatzan arrotzak gozuenak tiez, baie niriek pe eztiz txarrak</em></li>
<li><em>arrotzatan emon tzon golpigaz sentido barik itxi dau</em></li>
</ul>
<h2 id="arruek">ARRUEK</h2>
<p>Harrokeria, baina pluralean erabilita.</p>
<ul>
<li><em>Benidorrera duzela esan dosku, arruekaz</em></li>
<li><em>arrueku dabiltzez etze barridxe erosi dauiela ta</em></li>
<li><em>arruekaz esan barik obeto ixillien gorde</em></li>
</ul>
<h2 id="artazidxe">ARTAZIDXE</h2>
<p>Zentzu figuratiboan erabilia.</p>
<p>Kasu honetan mihia da. Horregatik erabiltzen da singularrean. Ia beti bigarren eta hirugarren pertsonan.</p>
<ul>
<li><em>artazidxe arin dabill arek, baie berak atako dau kontue</em></li>
<li><em>artaizi zorrotzeidxe dakozu, egunen baten disgustue okingo zu</em></li>
<li><em>artazidxe luzie okiñ dxauelako emon tsat zartazue</em></li>
</ul>
<h2 id="artekadu">ARTEKADU</h2>
<p>Artega. Urduri.</p>
<ul>
<li><em>au imie artekadu dau, zeuzer dako</em></li>
<li><em>artekadu on nai egun guztitdxen, neure gixona etorri arte</em></li>
<li><em>anekadu bazauz teie artun</em></li>
</ul>
<h2 id="artekue">ARTEKUE</h2>
<p>Gorrotoa. Tirria.</p>
<ul>
<li><em>ez gauz asarratute ez ariskitute, baie neure artekue dakotzat</em></li>
<li><em>illdxe gero be, beran artekue dakotzo, eztau aztuten eintzona</em></li>
<li><em>elekidau okin biar artekorik, oiñ illdxe dau te</em></li>
</ul>
<h2 id="artezidadie">ARTEZIDADIE</h2>
<p>Egia. Egia arteza esan gura du.</p>
<ul>
<li><em>eztau artezidadie esatie lakorik, gauzek argi itxi</em></li>
<li><em>au de artezidadie eta ez zuk esaten zuna</em></li>
<li><em>zer diñoten? Artezidadie, egi berdaderue, da zuk guzurre maridxe</em></li>
</ul>
<h2 id="asau">ASAU</h2>
<p>Urrun.</p>
<ul>
<li><em>asautxuau tire ez zaitxut ikusten ondo ta</em></li>
<li><em>asau dxun barik etzien dakozu olakue</em></li>
<li><em>ez dxun asau berandu de ta</em></li>
</ul>
<p>Ez dakigu gaur egun beste inon esaten den, baina Bermeon ez da besterik erabiltzen <em>lejos</em> esateko.</p>
<h2 id="asatrongue">ASATRONGUE</h2>
<p>Azaburua izan daiteke, baina ez dago argi. Konparazioan pertsonekin erabiltzen da gehienetan. Hala ere, gauzekin ere erabiltzen da, gauza bat dorpea denean, hain zuzen.</p>
<ol type="1">
<li>Barre gutxi egiten duen pertsona.</li>
</ol>
<ul>
<li><em>azatrongue da orren gizona, ez tau barrerik pe eitxen</em></li>
<li><em>azatrongu lakue bada be diro asko dako</em></li>
</ul>
<ol start="2" type="1">
<li>Dorpea.</li>
</ol>
<ul>
<li><em>azatrongu lako zapatak erosi txuz</em></li>
</ul>
<p>Hitzaren konposizioa &gt;asa&lt; eta &gt;trongo&lt; hitzez dago osotuta. /trongo → tronko/ Leherkari hoskabea, hostun egin da.</p>
<h2 id="asesiñe">ASESIÑE</h2>
<p>Nekatu.</p>
<ul>
<li><em>asesiñe eiñ dxela etzeko biarrak eitxen ezan dau</em></li>
<li><em>asesiñe-asesiñe ein etze guzliko kristelak garbiten</em></li>
</ul>
<h2 id="asesiñeta">ASESIÑETA</h2>
<p>Erabat ahulduta.</p>
<ul>
<li><em>asesiñeta nau biarrik ein barik</em></li>
<li><em>asesiñeta aillega gariez Mañure, on dan beruegaz...</em></li>
<li><em>asesiñe-asesiñeta eiñdxuz San Juaneko eskillarak</em></li>
</ul>
<h2 id="asiau">ASIAU</h2>
<p>Urrunago.</p>
<p>Aurretik ikusi dugun <em>asau</em> hitza &gt;ago&lt; gehituta izango dugu oraingo hau.</p>
<ul>
<li><em>len baño asiau bixi de</em></li>
<li><em>ez zu gure asiau dxuen?</em></li>
</ul>
<p>Azkuek, Bermeon, Mundaka eta Txorierrin kokatzen du bere hiztegian, baina &gt;asago&lt; forman agertzen da eta forma horrek <em>más lejos</em> esan nahi du. Bermeotarrok aurrekoa eta biak erabiltzen ditugu normalean.</p>
<h2 id="askatan">ASKATAN</h2>
<p>Ugari. Oparo.</p>
<ul>
<li><em>dirue askatan irebazten dau arek</em></li>
<li><em>arrañe auri, askatan atrapaten ei dauie</em></li>
<li><em>kaka be askatan eitxen dau gure imiek</em></li>
<li><em>atzoko pelikulen askatan eiñ dxauie krimenak</em></li>
</ul>
<h2 id="asma">ASMA</h2>
<ol type="1">
<li>Nabaritu.</li>
</ol>
<ul>
<li><em>ze asma zu ba? Lepoko miñe lelau, da gero burukue</em></li>
<li><em>zaratak asma dotez kamaran</em></li>
</ul>
<ol start="2" type="1">
<li>Entzun.</li>
</ol>
<ul>
<li><em>asma dot esaten ez tatorrela Bilbora, bidxar dxungo dala</em></li>
</ul>
<p>Ez dauka Azkuek, edo D.A.R.k ematen dioten zentzua. Gaztelerako <em>idear</em> ematen diote.</p>
<h2 id="azorrazidxek">AZORRAZIDXEK</h2>
<p>Berriketa. Mota guztietako esamesak direla adierazten du.</p>
<ul>
<li><em>azorrazidxek guztidxek batzien ibilltzen dxatzu a</em></li>
<li><em>nireñe ez etorri azorrazidxekaz</em></li>
</ul>
<blockquote>
<p>eragin&lt; aditza erabiliz:</p>
</blockquote>
<ul>
<li><em>beti zauz azorrazidxei eraitxen</em></li>
<li><em>erain beti, betiko gauzei, erain azorrazidxei</em></li>
</ul>
<p>Galtzen ari den hitza da. Jadanik, berrogei urtetik gorakoetan baino ez da entzuten.</p>
<p>/aza + orri + azi/ → azorrazi/</p>
<p>Baina, Koldo Izagirreren <em>Lokuzioak</em> liburuan, &gt;hasi orraziak&lt; <em>gertakizunak</em> defunzioaz dator. Hitzaren jatorria ori izan daiteke, baina zentzua bestelakoa da.</p>
<h2 id="astakada">ASTAKADA</h2>
<p>Ezpata sartzea bezala. Gaztelerako <em>estocada</em> hitzetik hartua da.</p>
<ul>
<li><em>zelako astakadie emon dost ba</em></li>
<li><em>astakadie lez sartu tzat begitxik atzamarra</em></li>
<li><em>astakadie emon tzonien salta saltaka asi de</em></li>
</ul>
<h2 id="astakadan">ASTAKADAN</h2>
<p>Askotan, moduzko adberbio forman erabiltzen da:</p>
<ul>
<li><em>astakadan sartu dost kutxillue</em></li>
<li><em>ixillik ez pazautz eskuetan dakotena sartuko tzut astakadan</em></li>
</ul>
<h2 id="astilidxe-astilleidxe">ASTILIDXE /ASTILLEIDXE</h2>
<p>Untzigintza.</p>
<ul>
<li><em>astilleidxen dabil biarrien aitxegaz</em></li>
<li><em>astilidxen daku enbarkaziñue, beiek konponduten</em></li>
<li><em>astillei barridxen dau aren bapora</em></li>
<li><em>astilidxeko gixonak tiez or dauzenak</em></li>
</ul>
<p>/astilleroa → astillerue → astilleue → astilleidxe → astilleidxe → astilidxe.</p>
<p>Azken bariante biak erabiltzen dira maizen. Hala ere ez da argia eboluzioa, zeren lanbide hori duen gizonari <em>astillerue</em> deitzen zaio.</p>
<h2 id="astillerue">ASTILLERUE</h2>
<p>Untzigintzan lan egiten duen gizona.</p>
<ul>
<li><em>Sansón astilleruen semie da Fernando</em></li>
<li><em>astillero onak tauz Bermion</em></li>
<li><em>bai, Julio astillerue ona da</em></li>
</ul>
<h2 id="atalo-ue">ATALO / UE</h2>
<p>Arrain bat da. Konparazioan erabiltzen da. Lodi eta dorpea den pertsonari, hain zuzen.</p>
<ul>
<li><em>txo atalo, etorrik ona, zer dxaten zun esateko</em></li>
<li><em>ataluen antzeko morroi bet ezan da etor dana</em></li>
<li><em>gero be ezango aiz atalue, eztok ernegaten da</em></li>
</ul>
<h2 id="atakontu">ATAKONTU</h2>
<p>Atera kontua. Lelo baten antzekoa da. Esaldi egin bat hitz baten bihurtu da.</p>
<ul>
<li><em>atakontu postie naiela, berton, mobidu barik</em></li>
<li><em>atakontu iñuzentie naiela, eztost kasurik eitxen da</em></li>
<li><em>zer dau berton ba! Atakontu andramaidxek tizela</em></li>
</ul>
<h2 id="ataposta-ateposta">ATAPOSTA / ATEPOSTA</h2>
<p>Etxeko sarrerako atea.</p>
<ul>
<li><em>atepostako atie igiritxe dau</em></li>
<li><em>atapostako ate barridxe imin bidu</em></li>
<li><em>atepostako atie dxo dau baten batek</em></li>
</ul>
<p>Ikusten denez, aurreko hiru esaldiotan &gt;atea&lt; hitza errepikatu egiten da, ez, ostera, hurrengo esaldietan:</p>
<ul>
<li><em>atepostako giltze galdu dot</em></li>
<li><em>atepostan topa dot neuri begire</em></li>
</ul>
<p>Hitz horren konposizioa &gt;ate-oste&lt; izan daiteke baina ez da ziurra, ezpainetako /p/ leherkaria desarroilatzen baitu.</p>
<p>/ate/ + oste/ → ateoste → ateosta → ateposta/</p>
<h2 id="ateza">ATEZA</h2>
<p>Atezatu.</p>
<p>Itsasoan erabilitako hitza den arren, gaur egun normalki erabiltzen da, gaztelerako <em>tesar</em> aditzetik sartutako hitz hau.</p>
<ul>
<li><em>atezuen dakoz frakak, laster apurtuko txuz</em></li>
<li><em>buruko uliek pe ateza eingo tzutez txarridxori</em></li>
<li><em>atezuen bakozuz, plantxe, da aulan ondo okingo zu erropie</em></li>
</ul>
<p>Azkuek, Lekeition eta Ondarrun jartzen du, baina Bermeon, esan bezala, asko erabiltzen da.</p>
<h2 id="atrakaldidxe">ATRAKALDIDXE</h2>
<p>Atrakua. Betekada.</p>
<ul>
<li><em>zelako atrakaldidxe eiñ dxot pastelakaz ba; baie gero zer?</em></li>
<li><em>atrakaldidxek eitxen abillek gara gu, dxan da dxan ezeri beitu barik</em></li>
<li><em>atrakaldidxe eiñ dxauie bankuen, da diro pillue erun dauie</em></li>
<li><em>geuk pe atrakaldidxe ein biku dirorik eztauenien</em></li>
</ul>
<p>Bi hitz dira berba honen osaketa: &gt;atraku&lt; eta &gt;aldia&lt;. Palatalizazioa normala da Bermeoko hizkeran.</p>
<h2 id="atrapaue-da-ie">ATRAPAUE / DA / IE</h2>
<p>Zoroa. Erdi zoroa. Zentzu peioratiboan ere erabiltzen da.</p>
<p>Eroa edo erdi zoroa. Batzuetan konparazioan erabiltzen da.</p>
<ul>
<li><em>txo! atrapauen antzekue, etorrik ona</em></li>
<li><em>zure lagune atrapau bet da</em></li>
<li><em>orren alabie atrapada utse da</em></li>
<li><em>alabatxu, atrapadie zara zu orrek gauzek esateko</em></li>
</ul>
<p>/atrapado → atrapaue/ (gizonezkoa) /a/apada → atrapadea → atrapadie/ (andrazkoa)</p>
<h2 id="atrasien">ATRASIEN</h2>
<p>Atzezka. Itsasoko terminoa herrira pasatu da.</p>
<ul>
<li><em>atrasien dxun notak, eta edxotak ikusi atzien dauena</em></li>
<li><em>aurrera ein biarrien atrasien dxun nai da uretara dxeusi nai</em></li>
<li><em>atrasien-atrasien dxun zak, gero ta geidxau, da ormie dxo</em></li>
</ul>
<h2 id="atrebikuntzie-dxe">ATREBIKUNTZIE / DXE</h2>
<p>Atrebentzia.</p>
<ul>
<li><em>aren atrebikuntzie ikusten zu, eztako arpidxen lotsarik</em></li>
<li><em>zelako atrebikuntzidxe aitxe santuri olan berba eitxen</em></li>
<li><em>uger duenien eztako ikarararik, attebikuntze andikue da</em></li>
</ul>
<p>Askotan egiten den bezala, erdarazko hitz batez eta euskal atzizki baiez baliatuz, hitz berria sortu da.</p>
<p>Konposizioan, &gt;atrevi(miento)&lt; + -kuntza- atzizkia. /atrever + kuntza/ → atrebekuntza → atrebikuntze/</p>
<h2 id="atroza">ATROZA</h2>
<p>Txistagarri (pertsona). Baina, batzuetan, beste zentzu batez ere erabiltzen da, nahiz eta asko urriagoa izan erabilera.</p>
<ul>
<li><em>benetan da atroza, edozegaz eitxen dau txistie</em></li>
<li><em>kalien total atroza, baie etzien zumurutu utze</em></li>
</ul>
<h2 id="atunburue">ATUNBURUE</h2>
<p>Dorpea. Pertsona eta gauzak.</p>
<ul>
<li><em>atunburu utze da, eztau bururik kantzaten</em></li>
<li><em>atunburue ezan bide orrek gauzek esateko</em></li>
<li><em>onek zapatak atunburuek tiez</em></li>
</ul>
<h2 id="atunzarra">ATUNZARRA</h2>
<p>Trikimailu asko dakien pertsona. Badago ezizen bat ere.</p>
<ul>
<li><em>orrek badxakik nondik ibilli, atunzarra da ori</em></li>
<li><em>atunzarran gauzek tiez orrek, eztau engaiñeko inok</em></li>
<li><em>baie atunzarra be dxeusten da tranpan</em></li>
</ul>
<h2 id="atzitxu">ATZITXU</h2>
<ol type="1">
<li>Zikinduta. Zentzu honetaz jaso da kasu honetan.</li>
</ol>
<ul>
<li><em>nondik zatoz olan atzitxute?</em></li>
<li><em>erropa guztidxek atzitxu zuz</em></li>
<li><em>atzitxu-atzitxu eiñdxe zatoz</em></li>
</ul>
<p>Azken honetan errepikapena erabili da.</p>
<p>Baina moduzko formetan beste zentzu bat ere adierazten du:</p>
<ol start="2" type="1">
<li>Ustelduta (diruz, zorrez)</li>
</ol>
<ul>
<li><em>zorrez atzitxute dauz, da, ondiño, a erosi da ori erosi dabiltzez</em></li>
</ul>
<p>D.A.R.k azken zentzu hau jaso du Mundakako <em>Otxolua</em> idazlearen zita bat aipatuz.</p>
<h2 id="atzez">ATZEZ!</h2>
<p>Bai zera! Baina tonua despektiboa eta izaten da.</p>
<ul>
<li><em>zer esan dau, eingo dauela? Bai, atzez</em></li>
<li><em>egidxe diñozu le? Atzez! Ori ezu siñistuten zeuk pe</em></li>
<li><em>nik emon zuri dirue? Atzez!</em></li>
</ul>
<h2 id="atzokopasata">ATZOKOPASATA</h2>
<p>Herenegun.</p>
<p>Atzokoa pasatuta, baina alderantziz, hau da, atzerantz, aurrerantz egin beharrean.</p>
<ul>
<li><em>atzokopasatan dxun gariez Dolostire</em></li>
<li><em>atzokopasatan esan dau etorko dala baie ezta etorri</em></li>
<li><em>atzokopasatatik ona dau oien</em></li>
</ul>
<h2 id="auenbolue">AUENBOLUE</h2>
<ol type="1">
<li>Berba egiteko arazoak dituen pertsona.</li>
</ol>
<ul>
<li><em>ez dxatzo enteniten auenbolue dako ta</em></li>
<li><em>auenbolue lez eitxen dau berba</em></li>
</ul>
<ol start="2" type="1">
<li>Boz-goran berba egiten duena.</li>
</ol>
<ul>
<li><em>auenbolo utse da, danak dxakin bidauie non dauen</em></li>
<li><em>auenbolo, isillik on zaitxez, isillik on</em></li>
</ul>
<h2 id="aumenta">AUMENTA</h2>
<p>Aipatu.</p>
<ul>
<li><em>ni ez aumenta ezetako be, ez onerako ez txarrerako</em></li>
<li><em>danak esan txuz baie bera eztau aumenta be egiñ</em></li>
<li><em>aumenta be ez ein gauziori gero, eztakigu egidxe bada ta</em></li>
</ul>
<p>Azkuek Erronkarin, Binkozen jaso du zentzu berberaz.</p>
<h2 id="auntxek">AUNTXEK</h2>
<p>Orain.</p>
<ul>
<li><em>auntxek nuen Jontxuñe</em></li>
<li><em>auntxek bertan jun de</em></li>
<li><em>auntxek nuen amagaz Aritzatxure</em></li>
</ul>
<h2 id="auntxekutan">AUNTXEKUTAN</h2>
<p>Oraingoan.</p>
<p>Forma indartura pasatzen dugunean gertatzen da.</p>
<ul>
<li><em>auntxekutan bai! Auntxekutan etorko da</em></li>
<li><em>auntxekutan ezpazu eitxen, ezu iñoiz be eingo</em></li>
<li><em>esan zu auntxekutan dxungo zarala</em></li>
</ul>
<h2 id="aupe">AUPE</h2>
<p>Ugaritasuna.</p>
<ul>
<li><em>dirue aupe dakotzue arek, erriebera</em></li>
<li><em>sagarrak aupe emon txuz arboliek</em></li>
<li><em>arraiñe aupe ikusten da portuen</em></li>
</ul>
<h2 id="aurrezpide-aurrerazpide">AURREZPIDE / AURRERAZPIDE</h2>
<p>Aurrerabide.</p>
<ul>
<li><em>guzan dot ein baie eztost emon aurrezpiderik</em></li>
<li><em>aurrezpidie emoten batzazu, laster etorko dxatzu</em></li>
<li><em>aurrerazpide gitxi emoten dauie gauzek eitxeko</em></li>
<li><em>aurrerazpiderik ez patzu emoten, ez esan zeuk pe ezer</em></li>
</ul>
<h2 id="ausi">AUSI</h2>
<p>Zaunka.</p>
<ul>
<li><em>beziñuen txakurre egun santo guztidxen dabil ausike</em></li>
<li><em>baserri batera nuen bakotzien txakurrek ausi eitsen dostie</em></li>
<li><em>Mikelen andrien txakurre beti dau ausike</em></li>
</ul>
<h2 id="automotorra">AUTOMOTORRA</h2>
<p>Ziklomotorea.</p>
<ul>
<li><em>automorra erosi dau uden Aritzatxure juteko</em></li>
<li><em>kontuz ibil bide automorragaz euritxen</em></li>
</ul>
<h2 id="auspo">AUSPO</h2>
<p>Haitz artean gertatzen den putzu erraldoiak.</p>
<p>Nik neuk ez dakit nondik etor litekeen. Gehienetan hondartzan edo haitzetan eratzen diren putzu handiei dagokie.</p>
<ul>
<li><em>auspo txikidxen eiñdxu uger</em></li>
<li><em>enai atrebiten auspo andidxen sartzien</em></li>
<li><em>auspo txikidxen edo auspo andidxen majo eitxen dau uger</em></li>
</ul>
<h2 id="auzpez">AUZPEZ</h2>
<ol type="1">
<li>Ahozpez.</li>
</ol>
<ul>
<li><em>auzpez dxeusi da kalien, da mosuek takoz anditxute</em></li>
</ul>
<ol start="2" type="1">
<li>Korrika edo arineketan zerbait egitera joaten denean.</li>
</ol>
<ul>
<li><em>auzpez dxun da ori, gauzek erosten</em></li>
<li><em>auntxek nuen auzpez, pelikulie akaba orduko</em></li>
<li><em>auzpez dabiltzu a biarrak akabaten plaidxera dxuteko</em></li>
</ul>
<p>Lehenengoak bakarrik dauka esanahi konkretua. Azkuek, &gt;aozpez&lt; jaso du, baina lehenengo zentzuaz.</p>
<h2 id="axixan-audian">AXIXAN / AUDIAN</h2>
<p>Etxetik kalera joatea suposatzen du. Umeei esaten zaie.</p>
<ul>
<li><em>laster amumagaz aixixan dxungo zara laztana</em></li>
<li><em>zeitxik eitxen zu negar ba, ez zaitxuzelako axixan eruen amumak?</em></li>
<li><em>ona bazara, amatxugaz dxungo zara aixixan</em></li>
</ul>
<h2 id="aze">AZE!</h2>
<p>Mesprezuzkoa dugu. Zentzu despektiboa dauka.</p>
<ul>
<li><em>ori erosi zu? Aze!</em></li>
<li><em>aze bertara dxutie. Eztako leko obarik?</em></li>
<li><em>aze, beragaz mutillegaz ibilli biarra</em></li>
</ul>
<h2 id="azelera">AZELERA</h2>
<p>Haserretu. Zenetik irten.</p>
<p>Aditz funtzioan.</p>
<ul>
<li><em>ori esan tzonien azelera dxatzu da emontzo belarriondokue</em></li>
<li><em>ez ezelera iñor, bakie biar du te</em></li>
<li><em>ez azelera! Trankil, denporie dakozu danatarako ta</em></li>
</ul>
<h2 id="azelerata">AZELERATA</h2>
<p>Adberbioan funtzioan.</p>
<ul>
<li><em>azelerata etor da lotsak emoten</em></li>
<li><em>azelerata bazauz tila artun</em></li>
</ul>
<p>Erdarazko <em>acelerar</em> aditzetik sartua, esanahi ezberdinetan erabiltzen da.</p>
<p>/acelerar → azelera → azelera/</p>
<h2 id="azkanengobigarren">AZKANENGOBIGARREN</h2>
<p>Azken aurrekoa. Logikaz egindako hitza.</p>
<ul>
<li><em>noix zara ba ? Azkaningobigarren</em></li>
<li><em>azkaningobigarren dxun nai da sandxie galdu dot</em></li>
<li><em>azkainingobigarrenari emon tsat sandxie</em></li>
</ul>
<h2 id="azota">AZOTA</h2>
<p>Erabat nekatu. Aditz funtzioan.</p>
<ul>
<li><em>azota-azota ein nai eurek erropak garbiten</em></li>
<li><em>azota bazara zeuk takozu kulpie, ez ein biar</em></li>
</ul>
<h2 id="azotata">AZOTATA</h2>
<p><em>azota</em> bera, baina adberbio funtzioan.</p>
<ul>
<li><em>azotata nau eurek egurrek txikitxuten</em></li>
<li><em>Mañure dxun gariez da azotata aillega gariez</em></li>
<li><em>plaidxiek azotata itxitxen zaitxuz</em></li>
</ul>
<p>Beraz, ez du gazteleraz duen esanahia.</p>
<h2 id="aztuzkuen">AZTUZKUEN</h2>
<p>Ahaztutakoan. Inor gogoratzen ez denean.</p>
<ul>
<li><em>oraiñ itxi aulan da aztuzkuen agarrako tsagu ostabe</em></li>
<li><em>aztute itxi dun bertan, da aztuzkuen non diñoskun berana dala</em></li>
<li><em>ez ein kasurik aztuzkuen erun gu te, ostantzien aldarrike asiko da</em></li>
</ul>
<p>/aztutakoan → aztuzkoan → aztuzkoan → aztuzkuen/</p>
<h2 id="azukallo">AZUKALLO</h2>
<p>Azukrea edo azukre-ura da, baina esanahia pertsona sentibera definitzeko erabiltzen da. Baita konparazioan ere.</p>
<ul>
<li><em>zer zara ba, bestelako azukallue zauz or</em></li>
<li><em>ez esan ezebez orreri azukalluri</em></li>
<li><em>azukallue lez gauz, ezer ez esateko moduen</em></li>
</ul>
<h2 id="azuzkidxe">AZUZKIDXE</h2>
<p>Ezer ez.</p>
<ul>
<li><em>arraiñik ekar badauie? Azuzkirik pez alabatxu, itxosuek sikatute dauz</em></li>
<li><em>ez kantsa etzut emongo azuzkirik pez da</em></li>
<li><em>azuzkidxen azuzkirik eztot ikusi bertan, osasunik pez</em></li>
</ul>
</body>
</html>
