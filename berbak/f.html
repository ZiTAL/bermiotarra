<!DOCTYPE html>
<html>
<head>
  <meta charset="utf-8">
  <meta name="generator" content="pandoc">
  <meta name="viewport" content="width=device-width, initial-scale=1.0, user-scalable=yes">
  <title></title>
  <style type="text/css">code{white-space: pre;}</style>
  <!--[if lt IE 9]>
    <script src="http://html5shim.googlecode.com/svn/trunk/html5.js"></script>
  <![endif]-->
</head>
<body>
<h1 id="f">F</h1>
<h2 id="fabore">FABORE</h2>
<p>Alde egin. Bando egon.</p>
<ul>
<li><em>zu beti zauz beran fabore, ez zu ikusten txarto eitxen dauenik</em></li>
<li><em>ez eiñ faborerik, txarrau de ta</em></li>
<li><em>Ateletin fabore on bi gariez, geutie da ta</em></li>
<li><em>gure atxitxek beti eitxen dosku fabore, baie amumak ez</em></li>
</ul>
<h2 id="falta">FALTA</h2>
<p>Apurtu.</p>
<p>Arrantzale giroan erabilitako hitzak, gero, esparru zabalagoa hartu du.</p>
<ul>
<li><em>kuidadue okiñ txikota falta barik</em></li>
<li><em>erresakiegaz txikotak falta da bapora ronpiolasen kontra dxun da</em></li>
<li><em>auntxek pe falta eiñ dxau onek fitxiek</em></li>
<li><em>potxera falta-faltaka on da, ta eziñ ezan da apaidxue bota</em></li>
</ul>
<p>Gaztelerako <em>faltar</em> aditza erabiltzen da, baina zentzua <em>fallar</em> izango litzateke.</p>
<h2 id="faltadorie">FALTADORIE</h2>
<p>Pertsona zabarra.</p>
<ul>
<li><em>zu zara faltadorie, errespetorik ez takozune</em></li>
<li><em>zelako faltadorie da ba, edozer esaten tso personiri</em></li>
<li><em>olako failadoriekaz eztot kure tratorik</em></li>
<li><em>ni faltadorie, da zu zer zara ba?</em></li>
</ul>
<h2 id="famie">FAMIE</h2>
<p>Fama. Erreputazioa. Ona zein txarra, baina gehienetan azken hau.</p>
<ul>
<li><em>fama txarra dako orrek enbriek, edozeiñegaz dabillela diñoie</em></li>
<li><em>orrek beti okiñ dxau famie edonogaz dabillena</em></li>
<li><em>zelako famie imin tsoie ba, andra koitxadie lotsatute dau</em></li>
<li><em>olan por olan eitxen diez gauzek ela? Bestelako famie imiñ dxostie</em></li>
<li><em>famie ona dako behintzat, eztaitx ona ezango badan baie</em></li>
</ul>
<h2 id="fandango">FANDANGO</h2>
<p>Pertsona gezurtia edo gauzak endredatuta, aldrebez edo nahastuta esaten dituena. Konparazioan ere erabiltzen da.</p>
<ul>
<li><em>ez eiñ kasurik orreri, fandangue da ta</em></li>
<li><em>fandangue be ez zara zu makala, olan gauzek kanbidxeten</em></li>
<li><em>niri deitxu fandangue! Persona arteza nai ni, zure aldien</em></li>
<li><em>beran fandanguen arpidxegaz beituten tsu da ortik eztau urteten, berana ta berana</em></li>
<li><em>isillik on zaitxez fandanguori!</em></li>
</ul>
<p>Nola sartu den hitz hau ez dago batere argi. Gaztelerako <em>fandango</em> hitzak <em>baile antiguo español</em> eta <em>desorden</em>, <em>tumulto</em> zentzua baititu.</p>
<h2 id="fandero">FANDERO</h2>
<p>Pertsona fidagaitza. Gehienetan emakumeen artean erabiltzen da. Aurrekoaren zentzuaz ere erabiltzen da.</p>
<ul>
<li><em>zu bakixu zaran fanderue ederra, entzuten zun guztidxe fama bi zu</em></li>
<li><em>zu fandero! Nire alabiri ikututen batzazu geidxau, zeuk atako zuz kontuek</em></li>
<li><em>berak fandero andidxek esan tsuz orrek berbak? Ezin dxo arpeidxen?</em></li>
<li><em>ni naiela fanderue? Da zeu zer zara ba, fandango andidxori?</em></li>
</ul>
<p>Aurreko hitzaren zentzu berbera ematen zaionez askotan, jatorria ere bera izan daitekeela pentsatzekoa da. Gaztelerako <em>fandanguero</em> hitza honela geratuko litzateke hurrengo eboluzioa gertatuz:</p>
<p>/fandanguero → fandangero → fandanero → fandaero → fandero/</p>
<p>Baina beste hipotesi bat ere hor dago: <em>pandero</em> hitza hartuta egindakoa. Hitz honen definizioetariko bat <em>mujer necia y charlatana</em> da. Beraz ez da baztertzekoa hau ere, zeren eboluzioa askoz ere laburragoa izango litzateke: ez dago /p/ → /f/ zaharra egitea baino.</p>
<p>Gainera, D.A.R.k <em>fanderuen dirue</em> <em>dinero escaso</em> esan nahi duena jaso du, Bermeoko hitza bezala azaltzen duelarik.</p>
<h2 id="fardela">FARDELA</h2>
<p>Pertsona gezurtia.</p>
<ul>
<li><em>fardelaue da, guzurrek baiño eztoitxuz esaten</em></li>
<li><em>ez ezan fardela e? Enau guzurrek entzuteko ta</em></li>
<li><em>au imie fardel utse da, goixerik gauera dau guzurrek esaten</em></li>
<li><em>bai, fardeltxue bada, baie ain da politxe</em></li>
</ul>
<h2 id="fardelkeidxek">FARDELKEIDXEK</h2>
<p>Gezurrak.</p>
<ul>
<li><em>fardelkeidxek esaten on da ta larritxu txuz an on dizen guztidxek</em></li>
<li><em>fardelkeidxekaz bete-bete ein nau</em></li>
<li><em>egidxek tizen moduen esaten txuz arek fardelkeidxek</em></li>
</ul>
<p>Argi dago Bermeon beste zentzu batez erabiltzen dela hitz hau.</p>
<h2 id="farrie">FARRIE</h2>
<p>Akordeoia.</p>
<ul>
<li><em>gure imiek farrie dxoten daki</em></li>
<li><em>orkestie on da Mañun ela? Ez, farrie bakarrik</em></li>
<li><em>gazte asko dabill farrie dxoten ikasten</em></li>
<li><em>farrie dxoten ikasten bazu, neuk erosko tsut farra eder bat</em></li>
<li><em>farrak prezidxo askotakuek dauz, baie au karuena da</em></li>
</ul>
<h2 id="farristie">FARRISTIE</h2>
<p>Soinujolea.</p>
<ul>
<li><em>farrie bai, baie farristerik ez</em></li>
<li><em>ikasten dozunien zeu izango zara farristerik onena</em></li>
<li><em>ez pentsa, farriste onak tauz Euskal Herridxen, Asier Loroño bat</em></li>
</ul>
<h2 id="fifite">FIFITE</h2>
<p>Txori txiki bat da. Izena izango du, baina hemen <em>fi fi fi</em> egiten duen txori bati deitzen zaio horrela. Konparazioan, ahots fina eta epela daukan pertsona da.</p>
<ul>
<li><em>enebada! Fifite da, bera lez eitxen dau berba</em></li>
<li><em>bestelako fifite dau or, entzun be ez dxatzo eitxen da</em></li>
<li><em>altuau ein berba, fifite lez barik</em></li>
</ul>
<p>Bazegoen gizonezko bat, horrela berba egitearren, bere izena ahaztuta <em>FIFIT</em> zeritzona.</p>
<h2 id="firmadie">FIRMADIE</h2>
<p>Sinadura.</p>
<ul>
<li><em>firmadak batzien on diez, kaliek konponduten asteko eskatuten</em></li>
<li><em>firmadie emoten dxun nai notaidxera</em></li>
<li><em>firmadarik ezta emon bibar edonori</em></li>
</ul>
<h2 id="firue">FIRUE</h2>
<p>Oso fina. Mehea.</p>
<ul>
<li><em>au aridxe firue da, ensegida baten austen da</em></li>
<li><em>ule firue dakozu lez, endreda be arin eitxen dxatzu</em></li>
<li><em>ori imie firue lez dau, eztau dxaten ela?</em></li>
<li><em>nongo lana firue erosi zu alabatxi, falta-faltaka dau</em></li>
</ul>
<h2 id="flakezidxe">FLAKEZIDXE</h2>
<p>Trenputxarra.</p>
<ul>
<li><em>goixe guztidxen ezer artun barik zelako flakezidxe okiñ dxot ba</em></li>
<li><em>neuk pe, atzo Bilbora dxun nai dxan barik eta bidien flakezidxe okiñ dxot</em></li>
</ul>
<h2 id="flotan">FLOTAN</h2>
<p>Azalean egotea.</p>
<ul>
<li><em>lapikuek ur asko okiñ dxau da lau indxaba flotan, da okela barik</em></li>
<li><em>plaidxen on gariez, da uger eztakigu lez flotadorakaz ibil gariez flotan-flotan</em></li>
<li><em>eiñ dxauen beste eurigaz kaderak flotan zapatan barruen</em></li>
<li><em>arek esniek euli pillo bat okiñ dxau bitsen ganien flotan</em></li>
</ul>
<p>Gaztelerako <em>flotando</em> gerundioa hartu da esanahi hori erabiltzeko; literalki hartu ere.</p>
<p>/flotando → flotan/ Azken silaba galdu besterik ez du egin.</p>
<h2 id="forra">FORRA</h2>
<p>Auto zaharra, trauskila. Batez ere karrozeria zaharra daukana.</p>
<p><em>FORD</em> kotxe marka hartu zen aspaldi, esanahi hori emateko. Zentzu peioratiboan erabilia izan da beti.</p>
<ul>
<li><em>nora due beran kotxe forragaz ba, ezta aillegako ta</em></li>
<li><em>ezkoganien erosiko kotxe for bategaz dxun diez Madrillera</em></li>
<li><em>kotxe forra baie abille korriten</em></li>
</ul>
<p>Antzina kotxe gutxi zegoenez, eta zeudenak marka horretakoak batzuk, zaharkiluta gelditutakoak, burla moduan erabiltzen zen. Gaur egun gutxi erabiltzen da autoei zegokienean.</p>
<h2 id="fota">FOTA</h2>
<p>Fanfarroi.</p>
<ul>
<li><em>ez esan ba, bera ezan fota da oiñ eztaitx nok auentako dauen</em></li>
<li><em>bai, beti ezan da fota, da auto barridxe erosi dauenik eta ona geidxau</em></li>
<li><em>aur dakozu fota, iñok bihar badau, alabiek ezkontza ona ein tso lez, artiek artun eziñik</em></li>
</ul>
<h2 id="frakarroiek">FRAKARROIEK</h2>
<p>Bainujantzia.</p>
<ul>
<li><em>frakarroi barridxek galdu dotez Laiden</em></li>
<li><em>frakarroi politxauek erosi txuz nire lagunek plazan</em></li>
<li><em>Antxorako plaidxen danak oten diez frakarroi barik</em></li>
<li><em>elejidxe onda frakarroietan or dendan</em></li>
</ul>
<p>Oso bitxia da hitz honen etimoa. Jakina da, sasoi baten bainujantzia marraduna izaten zela gehienetan. Hortik sartutako hitza literalki pasatu da euskarara.</p>
<p>Gaur egun ere oso erabilia izan arren, batez ere gizonezkoen bainujantzia definitzeko, <em>traje de bañue</em> hitzak ordezkatzen du ia beti.</p>
<h2 id="frakonezkuek">FRAKONEZKUEK</h2>
<p>Aurretik <em>entzaduek</em> aipatu ditugu, itsasoko jantziak bezala. Oraingoan frakei dagokie bitz hau.</p>
<ul>
<li><em>frakonezkuek dxantzitxe nora due ba, arraiñik pe eztauie ekarri txe</em></li>
<li><em>arek enbarkazifiuek arraiñe dakar antza, gixonak frakonezkuek takanie soiñien da</em></li>
<li><em>frakonezko luzieidxek dakotez da estorba eitxen dostie</em></li>
</ul>
<p>Hitz hau konposatua da: <em>fraka</em> olanezkoak (<em>lona</em>). Frakak josi eta gero, linaza olioa ematen zitzaion. Gaur egun plastiko edo tela sintetikoz egindakoak izaten dira, baina izena mantentzen dute.</p>
<h2 id="fueta">FUETA</h2>
<p>Suziria.</p>
<ul>
<li><em>Gabon eguinen fuetigaz kortiñie erre dostien aurreko etzekuek</em></li>
<li><em>proibidu ein biliki dauie fuetak botaten etzietatik</em></li>
<li><em>gaur egun fuetak edonon erosten diez</em></li>
<li><em>nire lobie fuetien zaratiegaz ikaratu eitxen da</em></li>
<li><em>fuetin fuetigaz kalie be erre eiñ dxauie</em></li>
</ul>
<h2 id="funtzue">FUNTZUE</h2>
<p>Tinua. Begia.</p>
<ul>
<li><em>destaiñek botaten ez dau obiaurik, zelako funtzue dako ba</em></li>
<li><em>arridxe bota ta begidxen dxo, olako funtzurik</em></li>
<li><em>nik funtzo ona dakot gero</em></li>
<li><em>funtzu ona bakok, botaik au botillie aurra balkoire</em></li>
</ul>
<h2 id="furidxe">FURIDXE</h2>
<p>Haserrea. Zenetik irtenda.</p>
<ul>
<li><em>ori esan tsonien beran furi guztidxegaz arpire lantza tsoz libruek</em></li>
<li><em>amen dator furidxekaz, banuen eskapaten</em></li>
<li><em>ona ez etorri furidxekaz, entzun zu? Asike trankilldxu</em></li>
</ul>
</body>
</html>
