# A #

## ABANTE ##

Hasieran itsasoan erabilitako hitza izan arren, gero herrira pasatu da eta zerbait martxan jartzea da, pertsona, animalia odo gauza.

Hitz hau "abante" hitzetik dator. Arraunketan erabiltzen den hitza da.

Baina *abante etzera* ere esaten da. Beraz, Azkuek, *remar* zentzuarekin jaso duen hitza, beste kasu batzuetara zabaldu da.

- *Kotxie abante dako*
- *Erlojue abante dabil*
- Imiñi telebisiñue abante*

## ABILLARIÑE ##

Zentzu gabeko pertsona.

Adjektibo moduan. Gehienetan gizonezkoei aplikatzen zaie.

Bi adjetibok osatzen duten hitza dela dirudi:  
/abilla + arifia/ > abillariña > abillariñe/

Baina beste hipotesi hau ere kontutan har daiteke:  
/abill + arifi/ aginte erako forma, hain zuzen. 

- *orren gixona abillariñe da*
- *abillariñe aiz i*
- *ez ezan (izan) abillariñe*

## ABILLE ##

Gaitasun edo abilezia handiko pertsona, baina batzuetan makina edo gauza ere bai.

Baina, adjektibo moduan, edozein pertsona edo gauzari aplikatzen zaio: Itsasontzi bat, kotxe edo makina bat, pertsona, e.a.

Gaztelerako *hábil* hitza erabiltzen da. 

- *gure mutille abille da dibujuek eitxen*
- *ori kotxie abille da errebueltadatan*
- *esnedunen astue abille da ostikadak emoten*
- *onek artazidxek abillek tiez ebaitxen*

## ABOGADESIE ##

Hitz egiteko erraztasuna daukan emakumea.

Hitz hau oso zaharra da, emakumezko abokaturik ez zegoenekoa, hain zuzen. Baina arraroena da gazteen artean ez dela entzuten, nahiz eta, gaur egun, emakume abokatu asko egon.

/abogada/ + /sa/ > abogadesa/ 
/sa/ atzizkia gaur egun erabiltzen ez dan arren, Bermeon erabiltzen da oraindino. 

Adjektibo moduan eta askotan substantibo legez. 

- *ori abogadesie dozu berbetan*
- *eztau abogadesarik pe orrelakorik*
- *niri ez eiñ abogadesie lez berba*

## ABREBIDXUE ##

Energia handia lanerako. Azkar ibili.

Gaztelerazko "abreviar" aditza dugu. Baina substantibatu egiten da, nahiz eta aditz bezala ere erabili: 

- *artun abrebidxue, gaurko da ta*
- *abrebidxugaz eitxen txuz biarrak*
- *abrebidxo bako gaztiek takuz frabiken*
- *abrebidxe berandu ein orduko*
- *abrebidxe gaitezen gaue ganera etor baiño lelau*

## ABROSIDU ##

Aspertu. Gogaitu 

Aditza, baina adberbioan ere ager daiteke

- *abrosidu-abrosidu ein gara berari begire*
- *abrosidute nako onek imiek*
- *abrosidute urten du ziñetik; pelikulie zantarra ezan da eta*

Askotan adberbioa danean, /du/ partizipio barik erabiltzen da:

- *abrosite on gariez da dxun ein gara*

Edo, gerundioa danean, beste era honetara:

- *orduetan egon gara bertan abrositen*

Ziur aski, hitz hau erdaratik sartu da, baina hitzaren etimologia nekez ikus daiteke. Bi hipotesi erabil daitezke hitz honen jatorria adierazteko: 

Bat gaztelerako *aburrir* hitzetik datorrena, eta bestea, gaztelaniako *aborrecer* hitzetik datorrena. 

1. /aburrir/ + /du/ > aburridu > abrurridu/, /r/ bat desarroilatu du asimilazioz. Gero, disimilatzeko /s/ sartu da eta honela: /abrurridu> abrusidu/ 

Baina disimilatzeko /u/ > /o/ bihurtuz *abrosidu* eman du.

2. /aborrecer/ + idu/ > aborrezidu > abrozidu > abrosidu

Azken honek egin du biderik laburrena, eta zentzua ere egokia dela dirudi, jasanezinezko egoera gorrotatzen duela esateko balio baitu. 

Gazteen artean, hau da hamazortzi urtetik beheranzkoetan galtzen ari bada ere, oso erabilia da oraindik. Gainera, askotan errepikatu egiten da hitza, goiko esaldi batetan ikus daitekeen bezala, agian enfasi gehiago emateko.


