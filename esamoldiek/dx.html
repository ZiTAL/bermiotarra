<!DOCTYPE html>
<html>
<head>
  <meta charset="utf-8">
  <meta name="generator" content="pandoc">
  <meta name="viewport" content="width=device-width, initial-scale=1.0, user-scalable=yes">
  <title></title>
  <style type="text/css">code{white-space: pre;}</style>
  <!--[if lt IE 9]>
    <script src="http://html5shim.googlecode.com/svn/trunk/html5.js"></script>
  <![endif]-->
</head>
<body>
<h1 id="dx">DX</h1>
<h2 id="dxakada-baten">DXAKADA BATEN</h2>
<p>Berehala egin.</p>
<ul>
<li><em>dxakada baten ein txuz biar guztidxek</em></li>
<li><em>nik ezin dxotez dxakada baten ein, denpora geidxau bi dot</em></li>
<li><em>imemoko batek pe dxakada baten eingo lekitxuz de, zer diñozu zuk</em></li>
</ul>
<h2 id="dxan-dxan-barik">DXAN-DXAN BARIK</h2>
<p>Erdi janda ibili.</p>
<ul>
<li><em>zeureitxik dxan dxan barik nabill</em></li>
<li><em>ba ez ibilli dxan dxan barik, ze ostantzien firue lez parako zara</em></li>
<li><em>beruegaz da kantzaziñuegaz eztu okiñ dxateko ganarik eta dxan dxan barik ibil gariez</em></li>
</ul>
<h2 id="dxanoixu-dxanoixu">DXANOIXU-DXANOIXU</h2>
<p>Janaria bikain prestatuta.</p>
<ul>
<li><em>zetako zauz dxangangar ba, dxanoixu-dxanoixu dau dxatekue ta</em></li>
<li><em>emon doskun paillie dxanoixu-dxanoixu on da, baie geuk ez ganarik</em></li>
<li><em>dxanoixu-dxanoixu dauen lapikue eztozule gure diñozu, mizketute zauz de</em></li>
</ul>
<h2 id="dxan-da-lo">DXAN DA LO</h2>
<p>Jatekoa oso ondo dagoenean esaten da.</p>
<ul>
<li><em>zelako dxatekue dxan du ba, dxan da lo txo, dxan da lo</em></li>
<li><em>armozue be dxan da lo eitxekue emon doskuien, dana, dana dalakue</em></li>
<li><em>zelan dau marmintxe ba? Marmintze dau, dxan da lo</em></li>
</ul>
<h2 id="dxantzi-bako-txoridxe">DXANTZI BAKO TXORIDXE</h2>
<p>Konparazioan osagaiak falta edo gauza eskasekin jantzita.</p>
<ul>
<li><em>nora zuez dxantzi bako txoridxe lez ba, dxantzixu jersie, utz zauzde</em></li>
<li><em>oneri erropiri kuellue ezpazazu imitxen dxantzi bako txoridxe dala atara kontu</em></li>
<li><em>ulie ebai zunik eta ona dxantzi bako txoridxe lez zauz</em></li>
</ul>
<h2 id="dxarra-katilluek">DXARRA KATILLUEK</h2>
<p>Pitxer eta katiluak. <em>Jarra</em> hitza erabili da.</p>
<ul>
<li><em>dxarra-katilluek garbitxuteko eztau obiaurik deterjente bat baño</em></li>
<li><em>amentala imiñi dxarra-katilluek garbitxuteko</em></li>
</ul>
<h2 id="dxibo-dxibo">DXIBO-DXIBO</h2>
<p>Zabua. <em>Columpio</em>.</p>
<ul>
<li><em>ama, eruen dxibo-dxibutara</em></li>
<li><em>ezpazu dxaten meridxandie eztau dxibo-dxiborik</em></li>
</ul>
<h2 id="dxik-eta-dxak">DXIK ETA DXAK</h2>
<p>Azkar.</p>
<ul>
<li><em>arin ein zue bueltie Bilbotik, dxik eta dxak</em></li>
<li><em>bai, zetako zu an on da ba, dxik eta dxak ein gauzek eta etzera</em></li>
<li><em>azpildxurek aulan eitxen diez, artun orrotza da dxik eta dxak</em></li>
</ul>
<h2 id="dxo-ondarru-dxo-motriku">DXO ONDARRU DXO MOTRIKU</h2>
<p>Bueltak emanda ere, beti bueltatu leku berdinera.</p>
<ul>
<li><em>denda guztidxetatik pasa, baie dxo ondarru, dxo motriku, lelau sartun garan dendara barriro</em></li>
<li><em>dxo ondarru, dxo motriku, beti bertara kalera</em></li>
</ul>
<h2 id="dxo-popan-da-kalera">DXO POPAN DA KALERA</h2>
<p>Kanporatzea. Kalera bota.</p>
<ul>
<li><em>ainbeste urtien bertan biarrien, da gero, dxo popan da kalera</em></li>
<li><em>dxo popan da kalera bota dau ama, diro guztidxek dxan da gero</em></li>
</ul>
<h2 id="dxo-ta-buelta">DXO TA BUELTA</h2>
<p>Astindu. Kolpea eman.</p>
<ul>
<li><em>ezpaztazu emoten eskatu tzutena, dxo ta buelta eingo zaitxut</em></li>
<li><em>dxota ta buelta eingo dauela esan tzonien, ondiño aldarri handidxauek eiñ txuzen</em></li>
<li><em>ze esan dau, dxo ta buelta eingo nauela? Etortie dako ia</em></li>
</ul>
<h2 id="dxo-ta-pasa">DXO TA PASA</h2>
<p>Azkar edo erdipurdika egin gauzak.</p>
<ul>
<li><em>etzeko biarrak dxo ta pasa ein dostazuz, autse be kendu barik itxistazu</em></li>
<li><em>erropiri be alborapuntadak dxo ta pasa eitxen tzoz</em></li>
<li><em>ez ibilli ondo eitxen, dxo ta pasa eiñ</em></li>
</ul>
<h2 id="dxo-ta-su">DXO TA SU</h2>
<p>Erabat haserre.</p>
<ul>
<li><em>entera danien loteridxek ekar dauela da berari etzola emon, dxo ta su asi de</em></li>
<li><em>baie zeri asten zara dxo ta su, gauzek dxakin barik?</em></li>
<li><em>motibuek dakotezelakon dxo ta su asteko, loteridxe ekarri da niri ez tostazulako emon</em></li>
</ul>
<h2 id="dxo-ta-tapa">DXO TA TAPA</h2>
<p>Itsasoko termino bat da. Eguraldi txarra dagoanean, olatuek ontziaren gainetik pasatzen dira, eta orduan <em>dxo eta tapa</em> dabiltzala esaten da. Gero herrira pasatu da, eta arraina, dirua edo beste edozer ugari dagoenean aplikatzen da.</p>
<ul>
<li><em>auntse dabiltzuz arek dxo ta tapa, ainbeste diro irebazten</em></li>
<li><em>andabill a, Benidorren. dxo ta tapa, berak gure dauen beste enbragaz</em></li>
</ul>
<h2 id="dxun-por-dxuen">DXUN POR DXUEN</h2>
<p>Ikusi dugu aurretik forma horretan agertzen diren lokuzioak.</p>
<ul>
<li><em>ez dxast gustaten ziñera dxutie, dxun por dxuen eitxen dot</em></li>
<li><em>ezu esan ba, ezula gure ronpiolasetik ibilli? Da ez dxast gustaten, dxun por dxuen eitxen nai</em></li>
</ul>
<h2 id="dxun-kaka-saltzien">DXUN KAKA SALTZIEN</h2>
<p>Zoaz pikutara!</p>
<ul>
<li><em>dxun zaitxez kaka saltzien eztakot zeure kontorik eta</em></li>
<li><em>eulimandue lez ibill dxe da kaka saltzien bota dot</em></li>
<li><em>eztau biar askorik arek jentie kaka saltzien botateko</em></li>
</ul>
</body>
</html>
