<!DOCTYPE html>
<html>
<head>
  <meta charset="utf-8">
  <meta name="generator" content="pandoc">
  <meta name="viewport" content="width=device-width, initial-scale=1.0, user-scalable=yes">
  <title></title>
  <style type="text/css">code{white-space: pre;}</style>
  <!--[if lt IE 9]>
    <script src="http://html5shim.googlecode.com/svn/trunk/html5.js"></script>
  <![endif]-->
</head>
<body>
<h1 id="a">A</h1>
<h2 id="aberketie-lez">ABERKETIE LEZ</h2>
<p>Aberketa baten moduan: siku edo gogor adierazteko.</p>
<ul>
<li><em>au okelie aberketie lez dau</em></li>
<li><em>dxan duzen txuletak aberketie baiño gogorrau on zien</em></li>
<li><em>geuri emon doskune be aberketie lez on da</em></li>
<li><em>aberketarik pez sikuau au arraiñe baiño</em></li>
</ul>
<h2 id="adue-bakue">ADUE BAKUE</h2>
<p>Ganora gabekoa.</p>
<ul>
<li><em>aren gizona adue bakue da</em></li>
<li><em>onek sagarrak adue bakuek tiez</em></li>
<li><em>guk ikusi dun pelikulie adue bakue ezan da</em></li>
</ul>
<h2 id="agie-be-dxan">AGIE BE DXAN</h2>
<p>Dena jan, bi zentzutan.</p>
<ol type="1">
<li>Diruak xahutu.</li>
</ol>
<ul>
<li><em>agie be dxan eiñ dxau arek, aitxen diro guztitdxek gasta itxuz</em></li>
<li><em>erentziko diruek gasta ta agie be dxan</em></li>
</ul>
<ol start="2" type="1">
<li>Apetitu handia.</li>
</ol>
<ul>
<li><em>zer elekidau dxango ba, agie be dxan eingo lekidau arek</em></li>
<li><em>dakoten gosigaz agie be dxan eingot</em></li>
<li><em>onek imiek agie be dxan eingo lekidauie</em></li>
</ul>
<h2 id="agiñe-agiñe-dxoten">AGIÑE-AGIÑE DXOTEN</h2>
<p>Dardarka hotzaz.</p>
<ul>
<li><em>ekar dauen aixe otzagaz, agiñe-agiñe dxoten on nai</em></li>
<li><em>euri zaparradiek atrapata agiñe-agiñe dxoten on biar</em></li>
<li><em>ainbeste denporan uretan egon da agiñe-agiñe dxoten dau</em></li>
</ul>
<h2 id="agiñe-gogor">AGIÑE GOGOR</h2>
<ol type="1">
<li>Ekonomikoki fuerte.</li>
</ol>
<ul>
<li><em>loteridxek urten tzonik eta ona, agiñe gogor dako arek</em></li>
<li><em>ene alabie! bakigu agiñe gogor dakozune, baie trankillau!</em></li>
<li><em>agiñe gogortu ezkero datozela datozenak</em></li>
</ul>
<ol start="2" type="1">
<li>Finko mantendu.</li>
</ol>
<ul>
<li><em>agiñe gogor dako arek, eztau iritzidxe kanbidxeko</em></li>
</ul>
<h2 id="agoniko-kanpaiek-dxo">AGONIKO KANPAIEK DXO</h2>
<p>Mehatxua. Haserrekuntza baten botatzen dena.</p>
<ul>
<li><em>ixillik ezpazauz agoniko kanpaiek dxoko dauie</em></li>
<li><em>agoniko kanpaiek dxoko dauien amenazue bota tzo</em></li>
</ul>
<h2 id="aimari-prusimie">AIMARI PRUSIMIE</h2>
<p>Abe Maria Purisima.</p>
<p>Oraindino adineko jendeak, hau da, hirurogei urtetik gorakoek, etxean sartzerakoan esaten dute.</p>
<ul>
<li><em>aimari prusimie, egunon danori</em></li>
</ul>
<h2 id="aixe-berdie">AIXE BERDIE</h2>
<p>Itsasoko ipar-haizea. Hotza. Arrantzaleen artean asko erabilia, baita herrian bertan ere.</p>
<ul>
<li><em>aixe berdie dakar</em></li>
<li><em>otz asko pasa du, aixe berdie on da ta</em></li>
</ul>
<h2 id="aixie-artzien">AIXIE ARTZIEN</h2>
<p>Antzarrak ferratzera bota.</p>
<ul>
<li><em>tire aixie artzien, etzut erosko ta</em></li>
<li><em>aixie artzien bota dau beran jenidxo guztidxegaz</em></li>
<li><em>tire aixie artzien, aixie artzien dxuen, enai mobiten ametik eta</em></li>
<li><em>aixie artun, artun aixie; etzut esango</em></li>
</ul>
<h2 id="aixien-barrure">AIXIEN BARRURE</h2>
<p>Itsasoko terminoa da, baina herrian ere aplikatzen dena. Itsasontzia haizearen barrura doanean esaten da, baina pertsona, animalia edo beste edozer izan daiteke.</p>
<ul>
<li><em>denpora guztidxen dxun garizen aixien barrure</em></li>
<li><em>asto koitxadue beran karga matxugaz aixien barrure arpeidxe emon eziñik</em></li>
<li><em>aixien barrure eziñdxe ibilli</em></li>
</ul>
<h2 id="aixie-emon">AIXIE EMON</h2>
<p>Haserretu. Gastatu. Antzarrak ferratzera bidali.</p>
<ul>
<li><em>an, asarratu diez, emon tzo aixie</em></li>
<li><em>Bilbora dxun dxatzuz arek, diruei aixie emoten</em></li>
<li><em>zer, emon tzazu diruei aixie? Oiñ amarik eztau etzien, ezta?</em></li>
</ul>
<h2 id="a-komo-la-bara-bez">A KOMO LA BARA BEZ</h2>
<p>Kasurik ere ez.</p>
<ul>
<li><em>kalien topa dotez bera ta aiztie, da berak a komo la bara bez</em></li>
<li><em>zeu pe ez eiñ a komo la bara bez, berak eintzun moduen</em></li>
<li><em>danak on gariez arraiñe saltzien, da iñok a komo la bara be ez</em></li>
</ul>
<p>Gaztelerako <em>a como la vara</em> esalditik literalki hartuta dago.</p>
<h2 id="ala-ba">ALA BA!</h2>
<p>Benga! Goazen!</p>
<ul>
<li><em>ala ba! Kordu ba!</em></li>
<li><em>ala ba, etor zaitxez ba!</em></li>
<li><em>ala ba, berandu eingo dxasku te</em></li>
</ul>
<h2 id="alan-dala-ta">ALAN DALA TA</h2>
<p>Denu sinistu edo dena, den moduan hartzea.</p>
<ul>
<li><em>aulan bixi dxatzu ori, alan dala ta, ernega barik</em></li>
<li><em>esaten tzoiena siñestuten dau, alan dala ta</em></li>
<li><em>da geu bertan, alan dala ta, tentelan antzagaz</em></li>
</ul>
<h2 id="ala-ta-be">ALA TA BE</h2>
<p>Ekiten jardun.</p>
<ul>
<li><em>zelako diskusiñue, alata be etzie erosi bi dule</em></li>
<li><em>arek imiek, ala ta be, dauen egualdidxegaz plaidxera dxun bidule</em></li>
<li><em>zuek esaten zuien, ala ta be dxun ein bi garizela, da nik ezetz</em></li>
</ul>
<h2 id="alakakardara-bota">ALAKAKARDARA BOTA</h2>
<p>Zokoratu. Berba berria da, baina asko erabiltzen da.</p>
<ul>
<li><em>barridxe ezan danien ondo, baie gero alakakardara bota</em></li>
<li><em>beste batzuk erosteko da gero alakakardara botata okindxe!</em></li>
</ul>
<h2 id="algortako-porruek-lez">ALGORTAKO PORRUEK LEZ</h2>
<p>Prosperatuta.</p>
<ul>
<li><em>aur dakozu ori, Algortako porrue lez prosperata, edaderik onenagaz ...</em></li>
<li><em>zer diño berorrek pa, Algortako porruen moduen prospera dxatzu ori</em></li>
<li><em>alabatxi, geuk pe prospera ein bi du Algortako porruen moduen</em></li>
</ul>
<h2 id="altza-gonak">ALTZA GONAK!</h2>
<p>Alokutiboan, premiatu.</p>
<ul>
<li><em>altza gonak alabatxu, eguerdidxe dakot imitxeko ta</em></li>
<li><em>autobuse galdu bi du ba. Imiek! Altza gonak!</em></li>
<li><em>lo dau denderiori le? Espabille! Altza gonak berandu de ta</em></li>
</ul>
<h2 id="amalaugarren-mutilagune">AMALAUGARREN MUTILAGUNE</h2>
<p>Taldean falta dena. Peioratiboa da.</p>
<ul>
<li><em>atuen dator amalaugarren mutilagune</em></li>
<li><em>ezu esan, au falta dala? Ba allega da amalaugarren mutilagune</em></li>
<li><em>zeu zara amalaugarren mutilagune, ez tu biar iñor be geidxau</em></li>
</ul>
<h2 id="amak-eiñeko-moduen">AMAK EIÑEKO MODUEN</h2>
<p>Biluzik.</p>
<ul>
<li><em>Antxoran ikusi duz, danak amak eiñeko moduen!</em></li>
<li><em>orrek famosuek ibiltxen dxatzuz amak eiñeko moduen</em></li>
<li><em>eztau ba, ama eiñeko moduen ibilltxeko moduen</em></li>
</ul>
<h2 id="amak-eiñekue">AMAK EIÑEKUE</h2>
<p>Jasanezina.</p>
<ul>
<li><em>nongo amak eiñekue da berori! Auentako ete du!</em></li>
<li><em>amak eiñekue zara txo, beti ezan bizara zeu</em></li>
</ul>
<h2 id="amak-itxikue">AMAK ITXIKUE</h2>
<p>Aspergarria, jasanezina. Aurreko esaldia eta hau esanahi berdinekoak dira, baina hau zabalagoa.</p>
<ul>
<li><em>amak itxikue zara alabatxi, enfadata nakozu</em></li>
<li><em>politxe ezango da, baie amak itxikue</em></li>
</ul>
<h2 id="amaperrien-etzien">AMAPERRIEN ETZIEN</h2>
<p>Oso urrun. Jakin ez non dagoen.</p>
<ul>
<li><em>amaperrien etzien itxi dotez gauzek da oraiñ eurek bille dxun biar</em></li>
<li><em>nongo amaperrien etzera dxun da ba</em></li>
</ul>
<h2 id="amar-millegaz">AMAR MILLEGAZ</h2>
<p>Arrapaladan, ziztu bizian.</p>
<ul>
<li><em>notezidxe emon tsoienien, amar millegaz urten dau etzetik, amari esaten</em></li>
<li><em>ikusi dotenien gauzie eztauela ondo, amar millegaz urten dot andik</em></li>
<li><em>amar millegaz eskapa ametik, zartadie emon orduko</em></li>
</ul>
<h2 id="amar-mille-zati">AMAR MILLE ZATI</h2>
<p>Zati-zati egin.</p>
<ul>
<li><em>okin dxoten florero ederra eiñ dxast amar mille zati</em></li>
<li><em>on dan aixiegaz kristelak pe amar mille zati eiñ dxastez</em></li>
<li><em>amar mille zatitxen apurtu de basue</em></li>
</ul>
<h2 id="ama-negarrez">AMA NEGARREZ</h2>
<p>Hilekoekin egon.</p>
<ul>
<li><em>zelain dxungo nai plaidxera ba, ama dakot negarrez da</em></li>
<li><em>ama negarrez dakozunien oien sartun, da bertan on pasa arte</em></li>
<li><em>ama negarrez dakotenien eztot okitxen ezetarako ganarik pe</em></li>
</ul>
<h2 id="amatxarridxen-etzien">AMATXARRIDXEN ETZIEN</h2>
<p>Esanahi ezberdinak:</p>
<ol type="1">
<li>Oso urrun.</li>
</ol>
<ul>
<li><em>non dau berori elixie ba, amatxarridxen etzien dau te</em></li>
<li><em>amatxarridxen etzien erosi dau etzie</em></li>
</ul>
<ol start="2" type="1">
<li>Batek daki!</li>
</ol>
<ul>
<li><em>ama, non dau nire jersie? Amatxarridxen etzien! Topa!</em></li>
<li><em>libruek amatxarridxen etzien itxi dostie</em></li>
</ul>
<h2 id="amatxarridxen-imie-semie">AMATXARRIDXEN IMIE / SEMIE</h2>
<p>Puta semea.</p>
<ul>
<li><em>amatxarridxen imiok, etorko zatite ona neuk tiñot eta?</em></li>
<li><em>nongo gixonak?, aunek ama amatxarridxen imiek eiñ dxost eta</em></li>
<li><em>bera amatxarridxen semie ezan da dirue ostu dostena</em></li>
<li><em>zeure amatxarridxen semie da ori esan dauena, gero nega badau be</em></li>
</ul>
<h2 id="amatxitxien-etzien">AMATXITXIEN ETZIEN</h2>
<p>Oso urrun. Aurrean badago beste honen antzeko bat, baina hau leunagoa da.</p>
<ul>
<li><em>ama txitxien etzera dxun da bizitxen</em></li>
<li><em>bakixu, ama txitxien etzerarte dxun bidauiena arraiñtxen?</em></li>
<li><em>non dauen boltzie? Ama txitxien etzien</em></li>
</ul>
<h2 id="ama-txitxien-imie-semie">AMA TXITXIEN IMIE / SEMIE</h2>
<p>Beste honek badu aurretik pareko bat. Hala ere, honen tonua leunagoa dela esan dugu.</p>
<ul>
<li><em>ama txitxien imie zara zu, nik etsut esan ogidxe ekarteko?</em></li>
<li><em>aurrek amatxitxien semiek ekar txuz trastiek, baie erun biko txuz</em></li>
</ul>
<h2 id="amen-gu">AMEN GU!</h2>
<p>Harridura, oihu edo haserrea adierazten duen lokuzioa dugu.</p>
<ul>
<li><em>amen gu! Tentelan antzien euren begire</em></li>
<li><em>amen gu! Mobidu be ezin, da denporie aurrera</em></li>
<li><em>ez dauela autobusik? Amen gu! Da orain zer?</em></li>
</ul>
<h2 id="anaidxe-txikidxe">ANAIDXE TXIKIDXE</h2>
<p>Zakila.</p>
<ul>
<li><em>frakak istu da anaidxe txikidxe be istu</em></li>
<li><em>estimadu dako arek anaidxe txikidxe, ondo dxaboten dau</em></li>
<li><em>ba klaro! Anaidxe txikidxe geixotu ezkero, eztau arraiñik</em></li>
</ul>
<h2 id="anbotoko-señorie">ANBOTOKO SEÑORIE</h2>
<p>Era askotara erabiltzen da esaldi hau.</p>
<ul>
<li><em>aur dakozu, anbotoko señorie, sofan dxesarritxe</em></li>
<li><em>bestelako anbotoko señorie dau or, biarrik ein barik</em></li>
<li><em>anbotoko señorie lez bixitzeko gizon dirutsugaz ezkondu bizara</em></li>
</ul>
<h2 id="andan-gorridxe">ANDAN GORRIDXE</h2>
<p>Konparazioan erabiltzen da. Arraina itsasoaren azaletik doanean, dizdira gorria gertatzen da, arrain masak sortzen duena.</p>
<ul>
<li><em>andan gorridxe ikusi du, baie ara aillega garizenien arraiñe ondora dxun da</em></li>
<li><em>zelako andan gorridxe dator goiko kaletik ba</em></li>
</ul>
<h2 id="andidxek-eta-asko-ezan">ANDIDXEK ETA ASKO EZAN</h2>
<p>Berba gogorrak eta asko esan. Baina gauza harrigarriak ikustean ere erabiltzen da.</p>
<ul>
<li><em>asarratu dizenien andidxek eta asko esan tzoie alkarreri</em></li>
<li><em>on ixillik, ixillik on, ostantzien andidxek eta asko entzungo zuz</em></li>
<li><em>zelako berbak alabatxu, andidxek eta asko</em></li>
</ul>
<h2 id="andidxenak-esan-da-tapata-itxi">ANDIDXENAK ESAN DA TAPATA ITXI</h2>
<p>Iskanbila baten, azken hitza izatea. Aurrekoa mutu utzi.</p>
<ul>
<li><em>arek eitxen dau, beran burue libreteko, andidxena esan da tapata itxi</em></li>
<li><em>zuk eitxen zu, andidxena esan da tapata itxi personie</em></li>
<li><em>personiri eziñ itxi berbetan? Ba ez, andidxena esan da tapata itxi</em></li>
</ul>
<h2 id="andik-bera">ANDIK BERA</h2>
<ol type="1">
<li>Beherantz, mendebalderantz joan arrantzan.</li>
</ol>
<ul>
<li><em>andik bera dxun diez enbarkaziftuek arraiñtxen</em></li>
<li><em>andik betik dauz baporak, laster etorko diez</em></li>
</ul>
<ol start="2" type="1">
<li>Jausi zentzuaz ere erabiltzen da.</li>
</ol>
<ul>
<li><em>an due andik bera! Burue apurtu bidau ba!</em></li>
<li><em>andik bera dxun da kotxie da amar mille zati eiñ dxe</em></li>
</ul>
<h2 id="ankillie-botata">ANKILLIE BOTATA</h2>
<p>Aingura botata. Leku baten geldi. Itsasoko terminoa da, baina herrian erabilia esaldietan.</p>
<ul>
<li><em>bestela gauz berton ankillie botata; ezta ordue la?</em></li>
<li><em>nire gixonak esaten dost, ankillie botata oten naiela dendan</em></li>
<li><em>bertan tabeman ankillie botata, goizeko orduetararte on gariez</em></li>
</ul>
<h2 id="apaidxue-egiñ">APAIDXUE E(G)IÑ</h2>
<p>Larrua jotzea adierazteko era bat.</p>
<ul>
<li><em>apaidxue etxen dxun diez arek Tonpoire</em></li>
<li><em>ezta ondiño apaidxue etxeko ordue</em></li>
<li><em>apaidxue eitxen dauzenien eztakoie iñon pentsamenturik</em></li>
<li><em>guk eitxen du apaidxue, goixien, atsaldien da gauien</em></li>
</ul>
<h2 id="aragi-bizidxen">ARAGI BIZIDXEN</h2>
<p>Gorputzean azala kenduta, haragia bistan.</p>
<ul>
<li><em>ikusi tzatenien a eridie aragi bizidxen, ni idxe desmaidxe</em></li>
<li><em>ori eridie eztakozu ondo, aragi bizidxen dau te</em></li>
<li><em>kreselak imitxen txuz eridek aragi bizidxen</em></li>
</ul>
<h2 id="aragi-gozokue">ARAGI GOZOKUE</h2>
<p>Inbidiagarria den pertsona. Aurkakoak izatea.</p>
<ul>
<li><em>alabatxi ez esan ezebe, aragi gozokuek gariez gu te, zeresana imiñi barik</em></li>
<li><em>ara, laster dxoko zaitxuz zeuzek, aragi gozokue zara ta</em></li>
<li><em>aragi gozoukue nai ni, edozer datost</em></li>
</ul>
<h2 id="aragi-oneko-ue">ARAGI ONEKO / UE</h2>
<p>Zauriak laster sendatzen zaizkion pertsona.</p>
<ul>
<li><em>total da aragi onekue, berez osatuten dxatzoz eridek</em></li>
<li><em>aragi onekue naielez, ariti osatu dxast eridie</em></li>
<li><em>gu ez gariez bape aragi onekuek, kutxilluen puntigaz eiñdxe be, nekez osatuten dxasku</em></li>
</ul>
<h2 id="ardi-galdue">ARDI GALDUE</h2>
<p>Pertsona bakartia. Nora ezean ibiltzea.</p>
<ul>
<li><em>ori beti dabil bakarrik, ardi galdue da koitxadue</em></li>
<li><em>bera ezan da aulakue, ardi galdutxue</em></li>
<li><em>amen gabiltzez ardi galdue lez, ara ta ona</em></li>
</ul>
<h2 id="arandatik-mirandara">ARANDATIK MIRANDARA</h2>
<p>Punta batetik bestera ibiltzea.</p>
<ul>
<li><em>bestela ibil gara, arandatik mirandara zeuek topa eziñik</em></li>
<li><em>bilbora dxun gariez gauzek erosten, baie arandatik mirandara ibil gariez da ezer erosi ez</em></li>
</ul>
<h2 id="arek-emongo-tzu">AREK EMONGO TZU</h2>
<p>Inork ezer emango duen esperantzarik ez edukitzea.</p>
<ul>
<li><em>arek emongo tzu, urrezko treberie</em></li>
<li><em>santa infanzia zara alabatxi, ondiño olan zauz? Arek emongo tzu oilloankie</em></li>
<li><em>arek emongo tzu! zuk emon berari dana</em></li>
</ul>
<h2 id="aridxen-siku-barik">ARIDXEN SIKU BARIK</h2>
<p>Arropak blai eginda. - <em>ota dauenagaz soiñeko erropak aridxen siku barik geratu dxaskuz</em> - <em>euridxe dala urten du kalera da aridxen siku barik etor gara etzera</em></p>
<h2 id="arime-fiela-lez">ARIME FIELA LEZ</h2>
<p>Erabat argal.</p>
<ul>
<li><em>ze argal dau a enbrie, arime fielan antza dako</em></li>
<li><em>alabatxi, dxango zu arime fiela lez zauz de</em></li>
</ul>
<h2 id="arire-imiñi">ARIRE IMIÑI</h2>
<p>Erara ipini. Artez jarri.</p>
<ul>
<li><em>ara, zu isillik on, neuk imingo zaitxut arire, aulan diez gauzek</em></li>
<li><em>ez zauz arire, txarto zauz esaten</em></li>
</ul>
<h2 id="arma-dau-armatekue">ARMA DAU ARMATEKUE</h2>
<p>Iskanbila, kalapita sortaraztea.</p>
<ul>
<li><em>an auntxek pe arma dau armatekue, zelako naskillie da ba</em></li>
<li><em>arma armatekue da gero berak eskapa</em></li>
</ul>
<h2 id="arnasie-artun">ARNASIE ARTUN</h2>
<p>Estuasun baten pixka bateko lasaitasuna hartu.</p>
<ul>
<li><em>tire, onegaz dirotxuegaz arnasie artzieko be bagauz te</em></li>
<li><em>arnasie artun du berak esan dauenien ondiño eztauela biar kortxerik</em></li>
<li><em>eskerrak eztotena biar etzie datorren urterarte, olan arnasie artzieko be bazauz</em></li>
</ul>
<h2 id="arpi-bakue">ARPI BAKUE</h2>
<p>Lotsorra.</p>
<ul>
<li><em>eztau balidxo ezetarako be, zelako arpi bakue da ba</em></li>
<li><em>neu be arpi bakue nai, ez lekinai dxungo iñori ezer eskatuten</em></li>
</ul>
<h2 id="arpie-dxoten">ARPIE DXOTEN</h2>
<p>Ezer egin barik, eskua eskuaren gainean egoten.</p>
<ul>
<li><em>zetan zauz or ba, arpie dxoten?</em></li>
<li><em>bai arpie dxoten zeuk tiñozun moduen, baie biarrak nok eitxen txuz ba?</em></li>
</ul>
<h2 id="arpidxe-ikustie">ARPIDXE IKUSTIE</h2>
<p>Aurrez aurreko zita bat.</p>
<ul>
<li><em>pelukeidxera dxun bi dot gaur arpidxe ikustie dakot eta</em></li>
<li><em>nogaz dakozu arpidxe ikustie ba?</em></li>
</ul>
<h2 id="arpidxe-doma">ARPIDXE DOMA</h2>
<p>Larritu edo urduri ez jartzea Hitz bau, <em>dollidu</em> hitzarekin batera erabiltzen da, baina azken hau baino askozaz ere erabiliagoa da.</p>
<ul>
<li><em>arpeidxe doma bez, ezer eztalakuen</em></li>
<li><em>doma be ezta eitxen, eitxen txuzen gauzekaz bez</em></li>
</ul>
<h2 id="arpidxe-emon">ARPIDXE EMON</h2>
<p>Dolu baten familiari doluminak ematera joan.</p>
<ul>
<li><em>enai dxuen arpidxe emoten be, esango dauie lagune ill, da akorda bez</em></li>
<li><em>ba neu be arpidxe emoten dxuteko nau</em></li>
<li><em>zure amari esan, arpidxe emoten dxun naiela tie Juanitan etzera, ia zer pasaten dan dxakitxen</em></li>
</ul>
<h2 id="arpidxe-imiñi">ARPIDXE IMIÑI</h2>
<p>Aurpegia jarri behar denean.</p>
<ul>
<li><em>berak imin dxau arpidxe, beran gixona papaue dalako</em></li>
<li><em>neuk pe sarritxen arpidxe imin bi dot beraitxik esne epelaitxik</em></li>
<li><em>arpidxe imiñi, da gero ezebe eztalakuen, danakaz lagun</em></li>
<li><em>bankora dxun bi zan dot dirue eskatuten; lotsatu ein nai, baie arpidxe imiñi bi zan dot</em></li>
</ul>
<h2 id="arpi-lodidxe">ARPI LODIDXE</h2>
<p>Aurpegi gogorra.</p>
<ul>
<li><em>arek tako arpi lodidxe, dirue eztost eskatu ba? Berari emongo tzat!</em></li>
<li><em>arek danak takoie arpi lodidxe, lotsatu be ez tiez eitxen</em></li>
<li><em>arpi lodidxe dalakon dxun da, iñok deitxu barik, lagunen ezkontzara</em></li>
<li><em>zuk bakixu arpi lodidxe dakozune? Nok esan tzu zuri ona etorteko?</em></li>
</ul>
<h2 id="arpidxe-zatitxu">ARPIDXE ZATITXU</h2>
<p>Aurpegia zatitu edo apurtu. Biak erabiltzen dira. Figuratiboan intentzioa hori da, jotzea. Baina pisuzko arrazoirik ez dagoenean ere erabili egiten da. Lotsak eman.</p>
<ul>
<li><em>ara banuen arpidxe zatitxuko tzatela esan, eztotela entzungo geidxau ezer</em></li>
<li><em>zuk esastazu niri, arpidxe be zatitxu eingostazule, da gure dot dxakiñ zeitxik</em></li>
<li><em>ba, arpidxe zatitxuko tzutelakon, besterik ezebez</em></li>
<li><em>da olan sin mas arpidxe apurtu? Zer dala ta</em></li>
</ul>
<h2 id="arra-bateko-gixona">ARRA BATEKO GIXONA</h2>
<p>Oso txikia.</p>
<ul>
<li><em>arra bete be eztako ta, nora due bera baiño andidxaueiñe?</em></li>
<li><em>arra beteko gixona da, garriraiño be ez dxast aillegaten</em></li>
</ul>
<h2 id="arrain-zantarra">ARRAIN ZANTARRA</h2>
<p>Pertsona fidagaitza; zentzu guztietan.</p>
<ul>
<li><em>ez dxun aregaz arraiñ zantarra da ta</em></li>
<li><em>ezin zara fidxe, arraiñ zantarran antza dako ta</em></li>
<li><em>arraiñ zantarrakaz dabillena, bera be arrain zantartu eitxein da</em></li>
<li><em>ez ezan arraiñ zantarra, ta bota txistera or dakozuzen abillallanak</em></li>
</ul>
<p>Arrain zantarrak, balio gabeko arrainak izaten ziren antzina. Sarea bota eta denetarik harrapatzen zen: lirioak, txitxarroak, oilarrak, eta abar. Gero, zentzu hori pertsonak definitzeko erabiltzen zen eta orain, pertsona txarrak, badaezpadakoak definitzen dira hitz honekin.</p>
<h2 id="arrastaka-ibilli-bixi">ARRASTAKA IBILLI / BIXI</h2>
<p>Bizimodu arrastatua.</p>
<ul>
<li><em>beran denpora guztidxen artastaka bixi, da oiñ au pague emon</em></li>
<li><em>eztakot astirik be, arrastaka nabill frabikera ta</em></li>
<li><em>arrastaka bixi de, baie noixipeiñ gustaten dxatzo ziñera dxutie</em></li>
</ul>
<p>Ez du Azkuek <em>arrastaka</em> hitzari jartzen dion zentzua, <em>humillarse</em> jartzen du, eta Bermeoko hitza bezala jaso du definizio honetaz.</p>
<h2 id="arridxe-ta-ormie-baiño-gogorrau">ARRIDXE TA ORMIE BAIÑO GOGORRAU</h2>
<p>Gogorra. Konparazioan jarrera gogorra.</p>
<ul>
<li><em>emon doskun okelie arridxe ta ormie baiño gogorraue ezan da</em></li>
<li><em>arridxe ta ormie baiño gogorrau para dxast tripie; ia peritonitis bakot?</em></li>
<li><em>arridxe ta ormie baiño gogorraue da, negarrik pe eztau eiñ entierruen</em></li>
<li><em>neuk esan kotxie itxitxeko, neurie apurtute dauela ta, da arridxe ta ormie baiño gogorrau, ezetz kontesta</em></li>
</ul>
<h2 id="arriko-trapue-lez-ibilli">ARRIKO TRAPUE LEZ IBILLI</h2>
<p>Aintzakotzat hartu ez.</p>
<ul>
<li><em>arriko trapue lez ibilltxen dau arek andra koitxadie</em></li>
<li><em>berak tako kulpie, ez itxi arriko trapue lez ibilltxen</em></li>
</ul>
<h2 id="arro-zorrizto">ARRO ZORRIZTO</h2>
<p>Darroputza, dirurik ez izan arren.</p>
<ul>
<li><em>zer diño berorrek arro zorriztuek ba, eztako dxateko be ta</em></li>
<li><em>dxuadi arro zorriztori tokatzen dxatzun lekora. Kortara</em></li>
<li><em>arro zorriztuek badauz amen erridxen, ezer okiñ ez da mundue dakoiela pentza</em></li>
<li><em>zeure lagune be arro zorrizto bat da, beran nobidxue beste orrenbeste</em></li>
</ul>
<h2 id="arruen-andiko-mandie">ARRUEN ANDIKO MANDIE</h2>
<p>Harroputza.</p>
<ul>
<li><em>zu zara arruen andiko mandie</em></li>
<li><em>arruen andiko mandie banai be neuretzat</em></li>
</ul>
<h2 id="arta-zidxeri-emoten">ARTA ZIDXERI EMOTEN</h2>
<p>Berriketan.</p>
<ul>
<li><em>an itxi dotez bidxek artazidxeri emoten, da gero esango dauie biarrak takoiela etzeko</em></li>
<li><em>artazidxeri emoten zauzie, laster asarratuko zarie</em></li>
<li><em>egun santo guztidxen dau artazidxeri emoten</em></li>
</ul>
<h2 id="artazidxe-zorroztuten">ARTAZIDXE ZORROZTUTEN</h2>
<p>Berriketan.</p>
<ul>
<li><em>badaitx nik artazidxe zorroztuten oten zariena Mariñelan</em></li>
<li><em>artazidxek zorroztu ondo, auntxek, iñok eztauen artien entzuten</em></li>
<li><em>gixonak pe artazidxe zorroztuten oten diez</em></li>
</ul>
<h2 id="artazi-zorrotza">ARTAZI ZORROTZA</h2>
<p>Mihi luzea.</p>
<ul>
<li><em>alabatxi, nongo artazi zorrotza dakozu zuk</em></li>
<li><em>bestiek pe eztakoie artazi zorrotza makala</em></li>
<li><em>arek bakixu zer dakon, artazidxe zorrotza</em></li>
</ul>
<h2 id="artiek-artun-eziñik">ARTIEK ARTUN EZIÑIK</h2>
<p>Sareak hartu ezinik. Figuratiboan bi zentzu:</p>
<ol type="1">
<li>Betekada jaten.</li>
</ol>
<ul>
<li><em>dxan dun bestegaz artiek artun eiziñik lotu garizen</em></li>
<li><em>artiek artun eiziñik zauz da geidxau gure zu dxan</em></li>
</ul>
<ol start="2" type="1">
<li>Harrotuta.</li>
</ol>
<ul>
<li><em>eztaitx beragaz nok auentako dauen, arterik artun eziñik dau te</em></li>
<li><em>diro apur bet irebazten dauinien artiek artun eziñik paraten diez</em></li>
</ul>
<h2 id="artzako-belenielakue">ARTZAKO BELENIELAKUE</h2>
<p>Zikina.</p>
<ul>
<li><em>artzako belenie lakue da koitxadie</em></li>
<li><em>baie ze loidxe da ba! artzako belenie baiño loidxaue da</em></li>
</ul>
<h2 id="artzan-arie-lez">ARTZAN ARIE LEZ</h2>
<p>Asko. Ugari.</p>
<ul>
<li><em>arek irebazten dau dirue, artzan arie lez</em></li>
<li><em>artzan arie lez atrapa dauie arraiñe</em></li>
<li><em>arek arboliek artzan arie lez emon txuz sagarrak</em></li>
</ul>
<h2 id="asko-gazak">ASKO GAZAK</h2>
<p>Lelo antzekoa da. <em>zer egingo diogu ba!</em> esan nahi du. Dena barkatu behar dela.</p>
<ul>
<li><em>arek esan dauela ni marikoie naiela? Ze eingo tzazu ba, asko gazak eta</em></li>
<li><em>txo, ori morroie bobue da. Itxi dxok. Asko gazak eta</em></li>
<li><em>partidue ikusten dxun biar, da okiñ ez non dxuen. Au de kalamidadie! Asko gazak eta</em></li>
<li><em>andramaidxek abrosidute pasako tez auntxe be, arantz da onantz, urruburuen antzien, asko gazak eta</em></li>
</ul>
<h2 id="asto-dxaidxo-ta-mando-azi">ASTO DXAIDXO TA MANDO AZI</h2>
<p>Pertsona dorpea edo trauskila dirudienari esaten zaio.</p>
<ul>
<li><em>txo, asto dxaidxo da mando azi aiz</em></li>
<li><em>eztau orrelakorik, asto dxaidxo da mando azi da, progresaten due</em></li>
</ul>
<h2 id="asto-dxun-da-mando-etorri">ASTO DXUN DA MANDO ETORRI</h2>
<p>Ahanzkorrari esaten zaio.</p>
<ul>
<li><em>asto dxun da mando etorri, auri ein zu zuk</em></li>
<li><em>dxun ostabere dendara, baie ez ein asto dxun da mando etorri gero!</em></li>
</ul>
<h2 id="asto-zati">ASTO ZATI</h2>
<p>Astakilo. Ezjakina.</p>
<ul>
<li><em>asto zatidxe dalez, gauzek pe eitxen txuz edozelan</em></li>
<li><em>zer da berori asto zatidxori, kisket barridxe be apurtu eiñ dxost</em></li>
<li><em>asto zatitxue da, eztaki non zer ein bi dauen</em></li>
</ul>
<h2 id="astue-kortan-da-mandue-etzien">ASTUE KORTAN DA MANDUE ETZIEN</h2>
<p>Pertsona ahanzkorra denean.</p>
<p><em>ekar zu ogidxe? aztu eiñ dxast. Astue kortan da mandue etzien</em> - <em>itxistazu dirue, etzien aztute nator da. Astue kortan da mandue etzien</em></p>
<h2 id="astuen-babak">ASTUEN BABAK</h2>
<p>Edozer jan.</p>
<ul>
<li><em>zer dau dxateko? Eztaitx. Astuen babak pe igual</em></li>
<li><em>dxango astun babak pe dxan eingo lekitxuz</em></li>
<li><em>auntxek, dakoten gosiegaz, astun babak dxango lekidotez</em></li>
<li><em>zer eskatu ku dxateko? Edozer, astun babak tomatiegaz</em></li>
</ul>
<h2 id="astueri-arrantzie-entzun">ASTUERI ARRANTZIE ENTZUN</h2>
<p>Dena entzun behar dela adierazteko.</p>
<ul>
<li><em>astueri be arrantzie entzun bi dxatzo, asike asi berbetan</em></li>
<li><em>dxesarri eingo gara, astuen arrantzie be entzun ein bi de ta</em></li>
</ul>
<h2 id="astuen-palokadie">ASTUEN PALOKADIE</h2>
<p>Ondo etorri. Momentu egokian. Suertea.</p>
<ul>
<li><em>zuk ekar dostazun telie astuen palokadie lez etor dxast, eztot okiñ dxe</em></li>
<li><em>majo etor dxatzu aitxek emon tzun dirue, ezta?Astuen palokadie lez</em></li>
<li><em>loteridxe astuen palokadie lez etor dxast etzie pagateko</em></li>
</ul>
<h2 id="astuenak-pe-dxan">ASTUENAK PE DXAN</h2>
<p>Edozer jan. Astoaren barrabilak ere bai. Apetitu handia.</p>
<ul>
<li><em>dxan, edozer dxango lekidot, astuenak pe bai</em></li>
<li><em>txetxotxu, zer emon bi tzut dxaten ba, astuenak pe dxan eingo lekizuz de</em></li>
</ul>
<h2 id="astun-uzkidxe">ASTUN UZKIDXE</h2>
<p>Konparazioan, pertsona itsusia edo ezatsegina.</p>
<ul>
<li><em>astuen uzkidxe lakue da koitxadie, feiaue da</em></li>
<li><em>ez dxast gustaten bape, astuen uzkidxen antza dako ta</em></li>
<li><em>ori txe astun uzkidxe, bardiñek</em></li>
</ul>
<h2 id="atara-kontue">ATARA KONTUE</h2>
<p>Zer egin pentsatu. Esaldiasen arabera hartu behar da zentzua.</p>
<ul>
<li><em>zer ein gun gaurtik aurrera, kontuek atara bi duz</em></li>
<li><em>ezpazatoz orduen etzera, zeuk atara kontue</em></li>
<li><em>ni ez itxi amen bakarrik, dxun biar bazue dxuen, baie zeuek atara kontuek</em></li>
<li><em>dirorik ezpadakoie bakaziñuetan dxuteko, eurek atako dauie kontuek</em></li>
</ul>
<h2 id="atarako-eiñdxe">ATARAKO EIÑDXE</h2>
<p>Egokituta. Bertakotuta.</p>
<ul>
<li><em>amanetik asau bixi de, baie atarako eiñdxe idau</em></li>
<li><em>da onek imiek eztau asmaten aman faltarik? Keba. Atarako eiñdxe ensegida</em></li>
<li><em>lelangotan itxosuen faltatxue okitxen ezan dot, oiñ atarako eiñdxe nauelez, ba ondo</em></li>
<li><em>leko guztidxetan eitxen da atarako, gixonagaz bazauz ganera, gitxiau asma</em></li>
</ul>
<h2 id="atrapata-egon">ATRAPATA EGON</h2>
<p>Burutik eginda edo erdi eginda. Pertsona baten jarrera normala ez denean. Baina, askotan, iraintzeko erabiltzen da.</p>
<ul>
<li><em>txo! ori morroie atrapata dau, ez da normala</em></li>
<li><em>ori eingostak ba, atrapaten asitxe au ela?</em></li>
<li><em>karretemen astue atrapata dau</em></li>
</ul>
<p>Gazteleratik hartua, guztiz sustraiturik dago. Hala ere, ikusten da zentzua ez dela gaztelerakoa.</p>
<h2 id="atxaganeko-birjiñie">ATXAGANEKO BIRJIÑIE</h2>
<p>Nahikeria asko daukan emakumea.</p>
<ul>
<li><em>zer da! Nok auentako dau berorregaz atxaganeko birjiñiegaz!</em></li>
<li><em>eztot kure berori atxaganeko birjiñie</em></li>
<li><em>berorrek atxaganeko birjiñiek eztako lagunik pe</em></li>
</ul>
<h2 id="atun-biribille">ATUN BIRIBILLE</h2>
<p>Pertsona potoloa. Gehienetan emakumea eta askotan gaztea.</p>
<ul>
<li><em>mardo dau e? Bai, atun biribille dozu</em></li>
<li><em>imie da, eder edertxue, atun biribille lakue</em></li>
<li><em>ez dxan asko, atun biribille lez parako zara ostantzien</em></li>
</ul>
<p>Arrantza arloan, atun biribila, pisu erdiko atuna izaten da, ez txikia, ez handia. Bospasei kilokoa izaten da. Arrantzale giroan erabiltzen da. Noizbehinka entzun izan da auzoetan, baina oso gutxi.</p>
<h2 id="atzamarra-emon-da-besue-artun">ATZAMARRA EMON DA BESUE ARTUN</h2>
<p>Abusatzea.</p>
<ul>
<li><em>bost sagar artzieko esan da amar artun, ori da atzamarra emon da besue artzie</em></li>
<li><em>auri eitxen dau arek beti, atzamarra emon da besue artun</em></li>
<li><em>niri ez eiñ atzamarra emon da besue artun gero, orduen etorko zarala da etorri bez</em></li>
</ul>
<h2 id="atzeko-otzik">ATZEKO OTZIK</h2>
<p>Ausarta izan.</p>
<ul>
<li><em>onek eztako atzeko otzik, berrogei milloiko etzie erosi dau</em></li>
<li><em>nik eztakot atzeko otzik oneri lau berba esateko</em></li>
<li><em>osti batzuk emoteko eztakot atzeko otzik gero</em></li>
<li><em>ametik eta Gernikera oiñez dxuteko be eztako atzeko otzik, eztako ikararik</em></li>
</ul>
<h2 id="atzeko-tirie">ATZEKO TIRIE</h2>
<p>Beheranzkotan.</p>
<ul>
<li><em>atzeko tirie okiñ dot, eta enai uretan sartungo</em></li>
<li><em>artun manzanillie, ona da atzeko tirientzat eta</em></li>
</ul>
<h2 id="atze-txarra">ATZE TXARRA</h2>
<p>Ondorio latzak.</p>
<ul>
<li><em>orrek politikiek atze txarra ekarko dau</em></li>
<li><em>onek aixiek atze txarra dakar</em></li>
<li><em>atze txarrak gauzek ondo eitxen ez tizienien etorten diez</em></li>
</ul>
<h2 id="atzo-goixeko-ue">ATZO GOIXEKO / UE</h2>
<p>Gaztea ez dena.</p>
<ul>
<li><em>orrek andriek zer pentzaten dau ba, atzo goizekue dala?</em></li>
<li><em>a bera be ezta atzo goizeko lorie gero</em></li>
</ul>
<h2 id="au-beteko-azurregaz-itxi">AU BETEKO AZURREGAZ ITXI</h2>
<p>Ahoan hitza dela utzi.</p>
<ul>
<li><em>eztost entzun be eiñ da au beteko azurregaz itxi nau</em></li>
<li><em>etorko dala ta ezta etorri, au beteko azurregaz itxi gaitxuz</em></li>
</ul>
<h2 id="au-dok-e">AU DOK E!</h2>
<p>Hau da hau!</p>
<ul>
<li><em>Bilbora dxun gurez da bertara dxun bidotela, au dok e!</em></li>
<li><em>au dok e! Dxaidxek pasa ta oiñ diro barik</em></li>
<li><em>au dok e! Ordu bidxek eta ondiño dxan barik</em></li>
</ul>
<h2 id="au-eiñdxe-dau">AU EIÑDXE DAU</h2>
<p>Eginda dago, ez dago besterik.</p>
<ul>
<li><em>au eiñdxe dau, amen eztau zeregiñik</em></li>
<li><em>orduen au eiñdxe dauela ta ez tu mobiduko atzamar bat?</em></li>
<li><em>ze kristo eingu guk, au eiñdxe badauen?</em></li>
</ul>
<h2 id="auen-da-miñien">AUEN DA MIÑIEN</h2>
<p>Ahoan eta mihian.</p>
<ul>
<li><em>bestela nabillie auen da miñien</em></li>
<li><em>auen da miñien ibilli arren eztakot euren kontorik</em></li>
<li><em>sarri dabill ori aumiñien, berak dxakingo dau zeitxik</em></li>
</ul>
<p>Hitz konposatu honek bi izen hartzen ditu:</p>
<p>/aoan / + minean</p>
<h2 id="au-gozokue">AU GOZOKUE</h2>
<p>Sibarita. Moko fina.</p>
<ul>
<li><em>eztau dxan marmitxe, gerokue dxan dau. Au gozokue dozu</em></li>
<li><em>nori ez dxatzoz gustaten gauze onak ba, danok gara au gozokuek</em></li>
</ul>
<h2 id="au-dxanda-dau">AU DXANDA DAU</h2>
<p>Hau irabazita dago. Eginda dago.</p>
<ul>
<li><em>erdu etzera, au dxanda dau te. Dxakin dxot nok irebaziko dauen</em></li>
<li><em>ez esan iñori baie au dxanda dau, laster etorko da erosi bi dauena</em></li>
</ul>
<h2 id="auri-dok">AURI DOK!</h2>
<p>Hori bai hori!</p>
<ul>
<li><em>auri dok popatik emotie frakak baja barik</em></li>
<li><em>auri dok guzurre esatie!</em></li>
</ul>
<h2 id="auri-dona">AURI DONA!</h2>
<p>Hori bai hori! Baina emakumeen hizkeran.</p>
<ul>
<li><em>auri dona! Etzut esan neuk pe gure dotela ori telie? Da oiñ zer!</em></li>
<li><em>auri dona personiri biarra eitxie</em></li>
</ul>
<h2 id="aurrera-etorridxe">AURRERA ETORRIDXE</h2>
<p>Oso zuhurra.</p>
<ul>
<li><em>ori imie aurrera etorridxe da, asko daki dakon edaderako</em></li>
<li><em>aurrera etorridxek ezaten diez txarrenak, dana da gitxi eurentzat</em></li>
</ul>
<h2 id="aurrera-prosesiñue">AURRERA PROSESIÑUE</h2>
<p>Aurrera egin beharra.</p>
<ul>
<li><em>gauzek txarto etor dxaskuz, baie ze ein gu ba, aurrera prosesiñue</em></li>
<li><em>txarraurik eztauen artien, aurrera prosesiñue</em></li>
<li><em>euririk eitxen eztauen artien. aurrera prosesiñue, plaidxera egunien egunien</em></li>
</ul>
<h2 id="aurtengo-aberatsak">AURTENGO ABERATSAK</h2>
<p>Aberats berriak.</p>
<ul>
<li><em>aurtengo aberatsak tozuz orrek, etzazu igarten ela?</em></li>
<li><em>bai, bisten dakoie aurtengo aberatsak tizena, eun mille kate daruie ta</em></li>
<li><em>Torreviejako etze danak erosi tzue aurtengo aberatsak</em></li>
</ul>
<h2 id="aur-esanda">AUR ESANDA</h2>
<p>Esanda geratzen da. Lelo baten moduan erabiltzen da.</p>
<ul>
<li><em>nik etzut eingo kasurik, neuk takot errozoie ta, aur esanda</em></li>
<li><em>esan tzut ainbeste bidar enaiela etorko, aur esan da</em></li>
<li><em>ez zara dxungo Bilbora gastuek eitxen, eztaku dirorik eta, aur esanda</em></li>
</ul>
<h2 id="auzoko-fraillie">AUZOKO FRAILLIE</h2>
<p>Ezezaguna den edonor.</p>
<ul>
<li><em>nogaz dxungo nai plaidxera ba? Zera! Auzoko frailliegaz!</em></li>
<li><em>ama, nor etor da etzera? Nor ezan dan? Auzoko fraillie</em></li>
<li><em>zuk zer pentsaten zu ba, auzoko frailliek eitxen dostezela niri biarrak?</em></li>
<li><em>ba zuk ezpazu gure eiñ, esan auzoko fraillieri berak eitxeko</em></li>
</ul>
<h2 id="au-zantarra">AU ZANTARRA</h2>
<p>Aho zikina.</p>
<ul>
<li><em>orrek andriek zelako au zantarra dako</em></li>
<li><em>imiek pe au zantarra dakoie, lotsarik pe eztakoie</em></li>
<li><em>ori au zantarra lejiagaz garbitxuko tzut</em></li>
</ul>
<p>Izenaren funtzioa betetzen du.</p>
<h2 id="au-zantarrekue">AU ZANTARREKUE</h2>
<p>Ahobero.</p>
<ul>
<li><em>ongo zarie isillik au zantarrekuok</em></li>
<li><em>au zantarreko gixona dako, da bera mixi-mixi utse da</em></li>
</ul>
<p>Kasu honetan adjektibo funtzioan agertzen da.</p>
<h2 id="auzuek-batun">AUZUEK BATUN</h2>
<p>Arropa edo galtzetinetan zuloak edozelan jostea.</p>
<ul>
<li><em>aren izarien zuluek, auzuek batunda dxosi dotez</em></li>
<li><em>kaltzetinen zuluek errapasa ein bi diez, ez auzuek batun</em></li>
</ul>
<h2 id="azala-kendu">AZALA KENDU</h2>
<p>Kritikatu.</p>
<ul>
<li><em>badaitx nik, neu ez nauenien azala kentzien dostazuiena</em></li>
<li><em>arratzalde guztidxen on diez arek mundu guztidxeri azala kentzien</em></li>
<li><em>beran lagune da, baie azala kendu tzo goitxik bera</em></li>
</ul>
<h2 id="aze-gauzie">AZE GAUZIE</h2>
<p>Mesprezuzko esaldia da. Guztia arbuiatzeko leloa.</p>
<ul>
<li><em>aze gauzie esan zune, ori danok takigune da</em></li>
<li><em>erropa barridxe erosi dauela diño, aze gauzie</em></li>
</ul>
<h2 id="a-zelako...">A ZELAKO...!</h2>
<p>Harridurazko lokuzioa da.</p>
<ul>
<li><em>a zelako berdelagaz etor dan etzera! Mandaz mandazka</em></li>
<li><em>a zelako etzie erosi dauen!</em></li>
<li><em>a zelako eraztune erosi tzon amaiñarrabak!</em></li>
</ul>
<h2 id="azpildxureko-zorridxe-baiño-epelaue">AZPILDXUREKO ZORRIDXE BAIÑO EPELAUE</h2>
<p>Erabat epela, abula.</p>
<ul>
<li><em>ori andrie azpildxureko zorridxe baiño epelaue da</em></li>
<li><em>txetxo mobiko zara, azpildxureko zorridxe baiño epelaue zara ta</em></li>
<li><em>geure katue be aulakue da, azpildxureko zorridxe baiño epelaue</em></li>
</ul>
<h2 id="azpitxik-gorakue">AZPITXIK GORAKUE</h2>
<p>Ostia eman.</p>
<ul>
<li><em>emon tzozen azpitxik gorakuek ikustekuek ezan diez</em></li>
<li><em>emoten tzuten azpitxik gorakuegaz, beiegaz be bat eingo zu</em></li>
<li><em>emon azpitxik gorako bi, ia eskarmentaten badan</em></li>
</ul>
<h2 id="azurrek-txikitxu">AZURREK TXIKITXU</h2>
<p>Jipoitu.</p>
<ul>
<li><em>esan zure lagun lotzabakueri, ara banuen azurrek txikitxuko tzatezela</em></li>
<li><em>bazara kapaz azurrek txikitxuteko la?</em></li>
<li><em>zuri azurrek txitxitxuteko ezta biar askorik</em></li>
</ul>
<h2 id="azurren-urundu">AZURREN URUNDU</h2>
<p>Jipoitu, era gogorrean.</p>
<ul>
<li><em>nireiñe ez errime, ostantzien azurrek urundute itxiko tzutez</em></li>
<li><em>pellikada matxue on da aur tabernan da bata bestiri esaten ezan tzoie, azurrek urunduko tzozela</em></li>
<li><em>emon tzon zartazuekaz urundu tzoz azurrek</em></li>
</ul>
</body>
</html>
