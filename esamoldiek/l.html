<!DOCTYPE html>
<html>
<head>
  <meta charset="utf-8">
  <meta name="generator" content="pandoc">
  <meta name="viewport" content="width=device-width, initial-scale=1.0, user-scalable=yes">
  <title></title>
  <style type="text/css">code{white-space: pre;}</style>
  <!--[if lt IE 9]>
    <script src="http://html5shim.googlecode.com/svn/trunk/html5.js"></script>
  <![endif]-->
</head>
<body>
<h1 id="l">L</h1>
<h2 id="laetratik-emon-artun">LAETRATIK EMON / ARTUN</h2>
<p>Atzetik. Popatik.</p>
<ul>
<li><em>dana ondo, dana ondo, da gero laetratik emon</em></li>
<li><em>zer diñozu txo! Dxun adi laetratik artzien</em></li>
</ul>
<h2 id="lamaidxen-pupue">LAMAIDXEN PUPUE</h2>
<p>Zauri txikia. Analogiaz, handia dela pentsatzen den edozein min edo sumina.</p>
<ul>
<li><em>ezta ezebez, lamaidxen pupue baiño ezta</em></li>
<li><em>lamaidxen pupueitxik lotuko zara etzien?</em></li>
<li><em>ezta lamaidxen pupue baiño da an dau jauneilnoixuko doloriekaz, komediante ederra da ta</em></li>
</ul>
<p>Esaldi honen jatorria <em>la Mari</em> ren <em>pupa</em> ote? Ez dakit, Baina batzuk <em>lau maridxen</em> pupua dela ere entzun dut. Dena dela, azken honek ez dauka zentzurik esaldiarekin, zeren Bermeon <em>lamaidxe</em> emakumearen alua da. Beraz aluan pupua daukala esan daiteke.</p>
<h2 id="lamiñen-bizarra">LAMIÑEN BIZARRA</h2>
<p>Pertsona berbaduna.</p>
<ul>
<li><em>auntxe be an dau a, lamiñen bizarra, artazidxe zorroztuten</em></li>
<li><em>bai, lamiñen bizar utze dozu, kantsa be ezta eitxen berbetan</em></li>
<li><em>zelako lamiñen bizarra zara ba, ia miñe noix ebaitxen tzuen isillik oteko</em></li>
</ul>
<h2 id="lameñen-gozue">LAMEÑEN GOZUE</h2>
<p>Mihi gozokoa, engainagarria.</p>
<ul>
<li><em>zelako lamiñen gozue da ba, edonor engaiñeten dau beran miñegaz</em></li>
<li><em>ba lamiñen gozue badan be, ni enau engaileko</em></li>
<li><em>beran lamiñen gozuegaz diro guztidxek enbarka ein txuz arek</em></li>
</ul>
<h2 id="lanbasa-lakue">LANBASA LAKUE</h2>
<p>Garbiketa gainetik egiten duen pertsona.</p>
<ul>
<li><em>eintxuz biarrak lanbasa lez, da guzango dau dirue emotie</em></li>
<li><em>lanbasa lakue naiela diñozu? Zeu zara zu lanbasa da lanbasa lakue</em></li>
<li><em>gorputze be lanbasa lakue dakozu te, biarrak pe lanbasa lez ein biar</em></li>
</ul>
<h2 id="lanberon-gitarrie">LANBERON GITARRIE</h2>
<p>Lelo baten moduan erabiltzen den esaldia.</p>
<ul>
<li><em>orrek gauze guztidxek erosi biduz? Dxo lanberon gitarrie</em></li>
<li><em>ze eitxen gauz ba? Dxo lanberon gitarrie ondiño goixetik da ta</em></li>
<li><em>ama, zer ekarko dau aitxek itxosotik? Lanberon gitarrie</em></li>
</ul>
<h3 id="lanproien-begidxek">LANPROIEN BEGIDXEK</h3>
<p>Begi lizunak. Lanproia arrain bat da. Geldi egoten da, adi-adi, bistarik kendu barik. Konparazioan gizon baten begirada lizuna da.</p>
<ul>
<li><em>beti egoten da a gixona Laiden beran lanproien begidukaz enbrak dxan biarreko</em></li>
<li><em>benetan dakoz lanproien begidxek berak agure zantarrak</em></li>
</ul>
<h2 id="lapiko-txikidxe">LAPIKO TXIKIDXE</h2>
<p>Albiste, gertakizun bat edo sekretu bat gordetzen ez dakien pensona.</p>
<ul>
<li><em>ezin dotsut ezer esan lapiko txikidxe dakozu zuk eta</em></li>
<li><em>zeuk dxakin dxe lapiko txikidxe dakona, zeri konta areri</em></li>
</ul>
<h2 id="larga-berton">LARGA BERTON!</h2>
<p>Sinesgaitza dela adierazten du.</p>
<ul>
<li><em>larga berton, arek esan txuzenak guzurrek diez da</em></li>
</ul>
<h2 id="lau-doble-eindxe">LAU DOBLE EINDXE</h2>
<p>Ezertarako gogo barik.</p>
<ul>
<li><em>bertan geratu garizen lau doble eiñdxe, dxesarritxe kantzata, biarrak akaba ta gero</em></li>
<li><em>lau doble eiñdxe zauz, ze ein dxatzu ba?</em></li>
<li><em>egidxe, olako golpe bat artun de edonor ongo lekide lau doble eiñdxe</em></li>
</ul>
<h2 id="leba-leba">LEBA LEBA</h2>
<p>Geldiro, haina hasten doana, gorantz doana.</p>
<ul>
<li><em>onek porruek leba leba datoz</em></li>
<li><em>zelan dau ime txikidxe ba ? Badator leba leba</em></li>
<li><em>gure neskatue eskolan leba leba due ikasten</em></li>
<li><em>au mutille gero, arbolie lez due gora, leba leba</em></li>
</ul>
<p>Azkuek jaso du hitz hau, baina zentzua <em>a pulso</em> jartzen du. Kintanak, ostera, <em>ir creciendo</em> dela dio.</p>
<h2 id="leber-leber">LEBER LEBER</h2>
<p>Energiaz, bizitasunez ibili edo egin.</p>
<ul>
<li><em>neskatillek leber leber dabiltzuz gaur arratñ asko dakarrie baporak eta</em></li>
<li><em>gure imiek leber leber dabiltzez eskolako biarrak eitxen</em></li>
<li><em>ia andrak! leber leber, ariñ akabateko eskuartekue</em></li>
<li><em>leber leber ibilltxen banai, ariñ eingo tez etzeko biarrak</em></li>
</ul>
<h2 id="lejiatako-lastue">LEJIATAKO LASTUE</h2>
<p>Ile horia duena.</p>
<ul>
<li><em>berak lejiatako lastuek ekar dostez arrotzak</em></li>
<li><em>ez eidxona esan lejiatako lastue koitxadueri. Ez tala? Aren ubek lejiatan sartuneikuen antza eztako ba?</em></li>
</ul>
<h2 id="lekuteko-aman-etzien">LEKUTEKO AMAN ETZIEN</h2>
<p>Oso urrun.</p>
<ul>
<li><em>lekuteko aman etzien dau bera baserridxe, da ganera oiñez dxun biar</em></li>
<li><em>eztakot neuk amesik oiñez dxuteko lekuteko aman etzien badau baserri ori</em></li>
<li><em>nok esan dau lekuteko aman etzien dauela bera plaidxie, urre badauen!</em></li>
</ul>
<h2 id="lelau-plazako-elixera">LELAU PLAZAKO ELIXERA</h2>
<p>Betetuko ez den zerbaiten promesa egiten denean erabilitako esaldia da gehienetan.</p>
<ul>
<li><em>zeuk eingo zula ezkontzako erropie? Zeu lelau plazako elixera</em></li>
<li><em>orrek patroiek arte bat barridxegaz iñok paiño arrain geidxau atrapako dauela? Bera lelau plazako elixera</em></li>
</ul>
<h2 id="lepue-dxan">LEPUE DXAN</h2>
<p>Zigortu nahia adierazten du.</p>
<ul>
<li><em>ezpazauz esan tzuten ordureko, lepue dxango tzut</em></li>
<li><em>lepue dxango tzola esan tzo ezta? Ba, ez fidxetie dako askorik</em></li>
</ul>
<h2 id="lixie-lez-azala-kendu">LIXIE LEZ AZALA KENDU</h2>
<p>Gehienetan andrazkoen artean erabilitako esaldia da. Haserretzen direnean egindako mehatxua da.</p>
<ul>
<li><em>entzuten badot beste berba erdi bat esan zule nireitxik, lixie lez azala kenduko tzut</em></li>
<li><em>lixie legez azala kenduko tzola esan batzo, seguru eingo tzona</em></li>
<li><em>lixie lez azala kentzieko asko bi de gero!</em></li>
</ul>
<h2 id="lixie-lez-igiri">LIXIE LEZ IGIRI</h2>
<p>Aurrekoaren parekoa da esanahian.</p>
<ul>
<li><em>esaten bastazu geidxau olakorik, lixie lez igiriko zaitxut</em></li>
<li><em>zuk igiri lixie lez? Eztakozu kapazidaderik ori eitxeko</em></li>
<li><em>lixie lez igiri bakarrik ez, azala be laster kenduko lekitzut</em></li>
</ul>
<h2 id="lo-eiñ">LO EIÑ</h2>
<p>Egitekoa burutuko denaren zalantzak edo mesfidantza.</p>
<ul>
<li><em>zer pentsaten zu, nik eingo tzutela biarra? Ein lo, lo ein</em></li>
<li><em>arek esan dau gugaz etorko dala eskursiñuen? Lo eitxiedako!</em></li>
<li><em>lo ein, lo, enai mobiko ametik eta, neure lekue da lez, enai mobiko</em></li>
<li><em>nire begire badau esan lo eitxeko, enai dxungo ta</em></li>
</ul>
<h2 id="loguriek-erreten">LOGURIEK ERRETEN</h2>
<p>Logura handia.</p>
<ul>
<li><em>loguriek erreten nau da oire nuen</em></li>
<li><em>balora dakozue, onek ime ternuek loguriek erreten okitxie kalien, onetan orduetan?</em></li>
</ul>
<h2 id="lo-ta-sats">LO TA SATS</h2>
<p>Lo sakonean egon.</p>
<ul>
<li><em>gau guztidxen parrandan ibillitxe, gero egun guztidxen lo ta sats</em></li>
<li><em>lo ta sats dau ondiño nire andrie, neuk in bi zan tzatez, errekaduek pe</em></li>
<li><em>domekie etorteko poza okitxen dot lo ta sats eitxeko</em></li>
</ul>
<h2 id="lotan-lotan">LOTAN LOTAN</h2>
<p>Lozorroan.</p>
<ul>
<li><em>lotan-lotan on garizen bertan estaziñuen trenak urten arte</em></li>
<li><em>ziñera dxuen da zantarra ezan dalez, lotan-lotan bertan tentelak lez on garizen</em></li>
</ul>
<h2 id="lupue-baiño-gazidxau">LUPUE BAIÑO GAZIDXAU</h2>
<p>Oso gazi.</p>
<ul>
<li><em>eurek antxobak lupue baiño gazidxau on dizelez, gero urek edaten eidxo</em></li>
<li><em>makallue be batzutan lupue lez oten da, baie dxan eitxen du</em></li>
</ul>
<h2 id="luze-me-ta-bistosue">LUZE ME TA BISTOSUE</h2>
<p>Luzea, mehea eta dirdaitsua, baina nabarmena. Edozertan erabilia, bana pertsonekin ere. Gauza edo pertsonak meheak direla, eta askotan fruitu edo onura gabekoak adierazteko erabilia.</p>
<ul>
<li><em>kotxie luze me ta bistosue, baie korriten alijandro</em></li>
<li><em>sagar arbolie luze meie ta bistosue, baie sagarrik ez</em></li>
<li><em>ze argala da ori mutille. Bai, luze me ta bistosue</em></li>
</ul>
</body>
</html>
