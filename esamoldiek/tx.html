<!DOCTYPE html>
<html>
<head>
  <meta charset="utf-8">
  <meta name="generator" content="pandoc">
  <meta name="viewport" content="width=device-width, initial-scale=1.0, user-scalable=yes">
  <title></title>
  <style type="text/css">code{white-space: pre;}</style>
  <!--[if lt IE 9]>
    <script src="http://html5shim.googlecode.com/svn/trunk/html5.js"></script>
  <![endif]-->
</head>
<body>
<h1 id="tx">TX</h1>
<h2 id="txakurre-ezan-bazan-ainke">TXAKURRE EZAN BAZAN AINKE</h2>
<p>Zerbait bilatzen ari garenean, eta aurrean eduki eta ikusi ez, esaldi hori erabiltzen dugu.</p>
<ul>
<li><em>amen eztakozu pintxurie ba, txakurre ezan bazan ainke</em></li>
<li><em>begidxen bisten okiñ da eziñ dxauela topa, txakurre ezan bazan ainke</em></li>
</ul>
<h2 id="txakurrek-elixerako-dakon-ganie">TXAKURREK ELIXERAKO DAKON GANIE</h2>
<p>Gogorik ez.</p>
<ul>
<li><em>Bilbora dxuteko txakurrek elixerako dakon ganie dakot neuk pe</em></li>
<li><em>bai, Mirenek pe esan dost, txakurrek elixerako dakon ganie dakola Benidorrera dxuteko</em></li>
</ul>
<h2 id="txarrenari-emonda">TXARRENARI EMONDA</h2>
<p>Gehiegikerietan sartuta ibiltzea.</p>
<ul>
<li><em>zuek txarrenari emonda zauzie ezta? Orduek tiez onek etzera etorteko?</em></li>
<li><em>geure ama be txarrenari emonda dau, eztozt itxi biar bizitxen be</em></li>
<li><em>txarrenari emon tsoiela? Gerrie bille dabiltzez orrek txarri, zantar guztidxek</em></li>
</ul>
<h2 id="txarri-markakue-lez">TXARRI MARKAKUE LEZ</h2>
<p>Erpakada, txarramikoz beterik.</p>
<ul>
<li><em>sasi tartetik dxun nai Burgora da txarri markaue lez geratu nai</em></li>
<li><em>ein tsozen txarrapatadakaz, txarri markauen antzien itxi dau</em></li>
<li><em>bestela itxi nozu txarri markauen moduen zeure txitxemarkadakaz</em></li>
</ul>
<h2 id="txarro-dxantzitxe">TXARRO DXANTZITXE</h2>
<p>Kolore nabarmenez jantzita.</p>
<ul>
<li><em>ba, datorren uden danok txarro jantzitxe Lameran</em></li>
<li><em>txarro jantzitxe etor dasku, atakontu erlie dala</em></li>
</ul>
<h2 id="txarto-ikusi-burue">TXARTO IKUSI BURUE</h2>
<p>Egoera larrian aurkitu.</p>
<ul>
<li><em>gerrie bator, txarto ikusiko duz geure buruek</em></li>
<li><em>olan bazabiltzez, txarto ikusko zu zeure burue</em></li>
<li><em>dakarrera dxun dizenien, txarto ikusi dauie euren buruek, an be gerrie dau te</em></li>
</ul>
<h2 id="txatie-lez">TXATIE LEZ</h2>
<p>Ederki. Primeran.</p>
<ul>
<li><em>tximiñoiek urten dostie, txatie lez</em></li>
<li><em>txatie lez dakotez Bilbon erosi dotezen frakak</em></li>
<li><em>etzie lotu dxast txatie lez, papel barridxek imindxe</em></li>
</ul>
<h2 id="txibidxie-baiño-zuridxau">TXIBIDXIE BAIÑO ZURIDXAU</h2>
<p>Kolore zuriaren konparazioak egiteko erabiltzen den hitz bat, txibia dugu.</p>
<ul>
<li><em>eguzkidxe artzien nuen, txibidxie baiño zuridxau nau te</em></li>
</ul>
<h2 id="txibidxien-kolorie">TXIBIDXIEN KOLORIE</h2>
<p>Kolore zuria adierazteko.</p>
<ul>
<li><em>txibidxien koloriegaz gauz, baie laster beitu ze baltz ongo garizen</em></li>
</ul>
<h2 id="txibidxle-lez-zuritxute">TXIBIDXLE LEZ ZURITXUTE</h2>
<p>Kolore zuria adierazteko.</p>
<ul>
<li><em>aurten txibidxie lez zuritxute nau neu be</em></li>
</ul>
<h2 id="txikiko-arpidxe">TXIKIKO ARPIDXE</h2>
<p>Aurpegi oso txikia.</p>
<ul>
<li><em>beran txikiko arpeidxen begidxek asko pintxeta, fantasmie lez on da</em></li>
<li><em>berak imiek txikiko arpeidxe dako, arpi txiki txikitxue</em></li>
<li><em>muñekien antza dako beran txikiko arpeidxegaz</em></li>
</ul>
<h2 id="txikot-faltaue">TXIKOT FALTAUE</h2>
<p>Burutik erdi eginda dagoena.</p>
<ul>
<li><em>edozein egunetan dxuten da bañue artzien a txikot faltaue</em></li>
<li><em>itxixu ba, txikot faltaue da ta</em></li>
</ul>
<h2 id="txilin-txalan">TXILIN TXALAN</h2>
<p>Bi pertsonak, besoak elkarri lotuta umetxoa bertan gainean kulunkatzen ibiltzea da.</p>
<ul>
<li><em>ona bazara txilin txalanka ibilliko zara izekok eta neuk</em></li>
<li><em>ai ze ondo! Txilin txalan, ze ondo ibilliko gara</em></li>
</ul>
<p>Badago kantu bat lelo ori erabiltzen dena:</p>
<ul>
<li><em>txilin txalan, eskatuten bozu infernora</em></li>
</ul>
<h2 id="txirleta-lez">TXIRLETA LEZ</h2>
<p>Arin, azkar, mugikor pozik.</p>
<ul>
<li><em>txirleta lez dabiltzu poza sinestu eziñik</em></li>
<li><em>alabaixi, txirleta lez zabiltzez, zer emon dotsue jaten ba?</em></li>
</ul>
<h2 id="txirta-lakue-lez">TXIRTA LAKUE / LEZ</h2>
<p>Alaia. Mugikorra. Ederto.</p>
<ul>
<li><em>txirta lez ibilli gariez Bilboko kalietan, danak geure begire</em></li>
<li><em>txirta lakue ezan ezkero dana ondo</em></li>
<li><em>zelan egon naien Benidorren? Ederto, txirta lez</em></li>
</ul>
<h2 id="txistera-bota">TXISTERA BOTA</h2>
<p>Esaldi honetan aditz iragankorrak erabiltzen dira: eduti, bota, atera, eta abar. Baina <em>txiste</em> arpoia da eta zentzua apur bat aldatu egiten da, zeren badakigu arpoiak berak harrapatzen duela arraina, eta kasu honetan <em>arraina</em> bera dator arpoira. Dena den, hor doaz esaldiak.</p>
<ul>
<li><em>bota txistera or zapatan barruen gordeta dakozun dirue</em></li>
<li><em>txo, esan amari botateko txistera ostu dostezen diruek</em></li>
<li><em>alabatxi, bota txistera atxitxek emon tsuzen karameluek</em></li>
</ul>
<h2 id="txitxirridxen-beraune-lez-urtu">TXITXIRRIDXEN BERAUNE LEZ URTU</h2>
<p>Gauzak inor konturatu gabe desagertzen direnean.</p>
<ul>
<li><em>ainbeste diro okiñ dxot gordeta, da txitxirridxen beraune lez urtu dxastez</em></li>
<li><em>non dauz amen okiñ dxotezen karameluek? Txitxirridxen beraune lez urtu, ezta?</em></li>
<li><em>txitxirridxen beraune lez urtuten diez amen gauzek</em></li>
</ul>
<h2 id="txixe-barriek">TXIXE BARRIEK</h2>
<p>Barre algaraka. Barre asko.</p>
<ul>
<li><em>txixe barriek eiñ dxuz eskursiñuen, aregaz mutillegaz eztau besterik</em></li>
<li><em>ziñera dxun garie da pelikulie zantarra ezan dalez gu txixe barrietan ibilli garie da kanpora bota gaitxuzie</em></li>
</ul>
<h2 id="txixen-boluek">TXIXEN BOLUEK</h2>
<p>Dodotiak.</p>
<ul>
<li><em>ondiño txixen boluek dabiltzuz imiek? Kendu dxozena, sasoie da ta!</em></li>
<li><em>txixe boluek ez balekidiez ezan, iñok auenta bez beran txixekaz</em></li>
<li><em>geure amumari be, txixen boluek imiñi biar jatzoz</em></li>
</ul>
<h2 id="txixe-da-berton">TXIXE DA BERTON</h2>
<p>Hau bai barregura! Harridura.</p>
<ul>
<li><em>andrak, txixe da berton, nok ikusi da neguen uger eitzen</em></li>
<li><em>ez urteteko kalera zeozer pasako dala ta, da iñoiz baiño jente geidxau kalien, txixe da berton!</em></li>
</ul>
<h2 id="txixe-daidxola">TXIXE DAIDXOLA</h2>
<p>Barre algaraka.</p>
<ul>
<li><em>esan doskuzen txistiekaz gu txixe daidxola</em></li>
<li><em>txixe daidxola on garizen beran gauzek entzuten</em></li>
</ul>
<h2 id="txixetara-begire">TXIXETARA BEGIRE</h2>
<p>Zapatak okerretara jantzita edo begiak oker.</p>
<ul>
<li><em>nora zuez ba, zapatak txixetara begire dxantzitxe</em></li>
<li><em>begidxek txixetara begire dakoz mutil koitxaduek</em></li>
</ul>
<h2 id="txokoluelako-zapatak">TXOKOLUELAKO ZAPATAK</h2>
<p>Zapata dorpeak.</p>
<ul>
<li><em>ikusi zu zelako zapata txokoluek eruten dizen?</em></li>
<li><em>binke! Modara etorri dizen zapatak txokoluelakuek tiez gero</em></li>
<li><em>geure Ziomarak be txokoluelako zapatak erosi txuz, da lau zentimetro andidxaue da</em></li>
</ul>
<p>Badirudi, oraingo zapaten modan antzinako <em>choclo</em> oinetakoetan oinarritu direla. Guk beti erabili dugu berba hori, antzina baten fabrikan erabiltzen ziren txokoloak kontuan izan ditugulako konparazioak egiterakoan.</p>
<h2 id="txoridxe-laba-ganien">TXORIDXE LABA GANIEN</h2>
<p>Erabat pozik.</p>
<ul>
<li><em>e? Zer pasaten da ba, txoridxe dau laba ganien da?</em></li>
<li><em>ezer pasa biar da txoridxe laba ganien egoteko ela? Neu egon alegre</em></li>
</ul>
<p>Konparazio hau oso egokia da, txoria labe gainean jartzen bada, saltaka-saltaka ibili beharko baita ez erretzeko.</p>
<h2 id="txoridxen-mozolue-lez">TXORIDXEN MOZOLUE LEZ</h2>
<p>Denbora luzean itxaroten.</p>
<ul>
<li><em>zortziretan etorko zarala da amarratan be etorteko, da ni bertan txoridxen mozoluelez</em></li>
<li><em>bestela nau berton txoridxen mozoluelez, zeu noix etorko</em></li>
<li><em>ni ez okiñ bertan txoridxen mozoluelez gero, orduen etorko zara</em></li>
</ul>
</body>
</html>
