<!DOCTYPE html>
<html>
<head>
  <meta charset="utf-8">
  <meta name="generator" content="pandoc">
  <meta name="viewport" content="width=device-width, initial-scale=1.0, user-scalable=yes">
  <title></title>
  <style type="text/css">code{white-space: pre;}</style>
  <!--[if lt IE 9]>
    <script src="http://html5shim.googlecode.com/svn/trunk/html5.js"></script>
  <![endif]-->
</head>
<body>
<h1 id="u">U</h1>
<h2 id="ur-lotue">UR LOTUE</h2>
<p>Energia gabeko pertsona.</p>
<ul>
<li><em>manie, gauzek eitxeko dauz te; nongo ur lotue zara</em></li>
<li><em>benetan da ur lotue, ernega be eztau eitxen</em></li>
<li><em>txikitxen ur lotue ezaten ezan da, baie oiñ beitu, urten utse da</em></li>
</ul>
<h2 id="ure-lez">URE LEZ</h2>
<p>Erraz jabetu gauzekin, batez ere eskolako gaiekaz. Nork ez du esan eskolan, ikasgaietan ez daukala arazorik ura lez dakizkielako?</p>
<ul>
<li><em>orrek leziñuek nik ure lez dakitzez</em></li>
<li><em>nire alabiek ure lez esaten txuz gauze guztidxek</em></li>
<li><em>neure amumak pe ure lez dakidxela erderaz esaten dau</em></li>
</ul>
<h2 id="uren-ixo">UREN IXO</h2>
<p>Urari ihes egitea.</p>
<ul>
<li><em>ori imie uren ixo da, plaidxen be uretaik asau ibilltxen da</em></li>
<li><em>arpidxe garbiteko be kalamatrikek ezaten diez gure etzien, uren ixo da ta</em></li>
</ul>
<h2 id="urrien-bitse-lakue">URRIEN BITSE LAKUE</h2>
<p>Pertsona oso fina, langilea eta garbia.</p>
<ul>
<li><em>berori andrie diruei aixie emoten, da bera gixona urrien bitse lakue</em></li>
<li><em>berorren gixonan ama be urrien bitse lakue ezan da</em></li>
</ul>
<h2 id="urrien-bitse-lez">URRIEN BITSE LEZ</h2>
<p>Oso garbi jarri.</p>
<ul>
<li><em>gauzek imitxen dotez nik, urrien bitse lez, ez beste batzuk lez</em></li>
<li><em>urrien bitse lez itxiko zuz, baie laster ikusiko zu zelan dauzen</em></li>
</ul>
<h2 id="urruburue-lez">URRUBURUE LEZ</h2>
<p>Norabidea galduta. Noraezean.</p>
<ul>
<li><em>dxai guztidxetan ibil gariez urruburue lez, barrakatatik Lamerara da Lameratik goiko plazara</em></li>
<li><em>ez ibilli urruburuen moduen, ara ta ona; gelditxu leko baten</em></li>
<li><em>bestela gabiltzez berton urruburuen antzien, iñuzentien arpidxegaz</em></li>
</ul>
<h2 id="urrun-da-fitx">URRUN DA FITX</h2>
<p>Betiko haserretu.</p>
<ul>
<li><em>mutillek esan dotso enbrieri eztauela gure beragaz ibilli, da urrun da fitx eintso</em></li>
<li><em>nik zugaz eztot gure tratorik, urrun da fitx</em></li>
<li><em>zuk niri urrun da fitx? Ez, neuk zeuri urrun da fitx</em></li>
</ul>
<h2 id="usin-bako-lorie">USIN BAKO LORIE</h2>
<p>Gatz gabeko pertsona.</p>
<ul>
<li><em>arek esan dotso enbrieri, usin bako lorie dala</em></li>
<li><em>usin bako lorie zara alabatxi, artungo dozu moldie?</em></li>
<li><em>ni naiela usin bako lorie? Da zu zer zara? Singanoria ederra zu</em></li>
</ul>
<h2 id="usene-emon">USENE EMON</h2>
<p>Zerbaiten usaina eman giroari, adibidez jai usaina.</p>
<ul>
<li><em>asi de kalien dxai useine</em></li>
<li><em>da ezpadau be geuk emongo tsagu udebarri useiñe</em></li>
<li><em>garbi useiñe emon bitsagu etzieri, iñor datorrenien asma deidxen</em></li>
</ul>
<h2 id="usiñ-txarra">USIÑ TXARRA</h2>
<p>Zerbait txarra gertatuko den sumoa.</p>
<ul>
<li><em>usin txarra artunde on diez, aurreitxik ez dauie atrapa suspentsuen</em></li>
<li><em>usiñ txarra dau amen, zeuzer pasa biar dau</em></li>
</ul>
<h2 id="uso-bero">USO BERO</h2>
<p>Gizonzalea den emakumea definitzeko erabiltzen den itirzetaliko beste bat.</p>
<ul>
<li><em>ezan dan uso-berogaz, zelan arrapa dau bera mutille ba?</em></li>
<li><em>Benidorrera dxun danien ezetu dau, da berari mutilleri ez dotso lez ardure uso-bero bat ezan badan be</em></li>
<li><em>nire gixonagaz dabillela? Lixie lez kenduko dotsat azala uso-bero txarridxorreri</em></li>
</ul>
<h2 id="uso-koziñerie">USO KOZIÑERIE</h2>
<p>Sukaldaritza lanetan aritzen den pertsonari esaten zaio, baina peioratiboki.</p>
<ul>
<li><em>amen gure uso koziñerie, ia zetan imintxen dozuzen indxabak gero, beste egunekuek txarto on diez da</em></li>
<li><em>txarto on badiez be zeuk dxan zuz, ze ni kategoriko uso koziñerie nozu</em></li>
</ul>
<h2 id="uso-zarra">USO ZARRA</h2>
<p>Malezia handia daukan emakumea.</p>
<ul>
<li><em>zu zara uso zarra, erroparik onenak zeuk gorde da niri zantarrenak emon</em></li>
<li><em>zuk bakixu zer dakozun, usue zarra, zuk dakixu larreidxe</em></li>
<li><em>a da uso zarra, amari txe aitxeri majo esaten tso arek, gero berari itxitxeko erentzidxe</em></li>
</ul>
<h2 id="uts-ala-bet">UTS ALA BET</h2>
<p>Bai ala ez, igarri ala ez, aurkitu ala ez.</p>
<ul>
<li><em>Dakarrera dxun gariez, uts ala bet, baie utse ezan da ta etzera etorri gariez</em></li>
<li><em>arriesga ein bide, uts ala bet, topa edo ez topa, mohidu ein bizara</em></li>
</ul>
<h2 id="uxuxue-lez">UXUXUE LEZ</h2>
<p>Presaka ibili, arin hara eta hona. <em>Uxuxue</em> itsasoko tsoria da. Hara eta hona ibiltzen da arrain txikiak harrapatzen. Konparazioan pertsonei aplikatzen zaie.</p>
<ul>
<li><em>uxuxue lez zabiltzez alabatxu, ariñ ara da ariñ ona</em></li>
<li><em>bestelako uxuxue nau, ime txikidxe lez, noraezien</em></li>
</ul>
<h2 id="uzkidxe-lakue">UZKIDXE LAKUE</h2>
<p>Emakume lodia.</p>
<ul>
<li><em>berak uzkidxe lakuek atrapa dosku lekue da bienganien dxesarri biar</em></li>
<li><em>arek uzkidxe lako andriek deitxu dost niri txankame</em></li>
<li><em>berori gizona argala da, baie andrie dako uzkidxe lakue</em></li>
</ul>
</body>
</html>
