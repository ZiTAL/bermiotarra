<!DOCTYPE html>
<html>
<head>
  <meta charset="utf-8">
  <meta name="generator" content="pandoc">
  <meta name="viewport" content="width=device-width, initial-scale=1.0, user-scalable=yes">
  <title></title>
  <style type="text/css">code{white-space: pre;}</style>
  <!--[if lt IE 9]>
    <script src="http://html5shim.googlecode.com/svn/trunk/html5.js"></script>
  <![endif]-->
</head>
<body>
<h1 id="k">K</h1>
<h2 id="kabra-gorridxe">KABRA GORRIDXE</h2>
<p>Itsas kabra. Konparazioan, kolore gorriagatik.</p>
<ul>
<li><em>Laiden on nai eguzkidxe artzien tunbera, kabragorridxe lez para arte</em></li>
<li><em>orrek dozana koloriek, kabra gorridxen antza dakozu</em></li>
</ul>
<h2 id="kabu-monta-eziñik">KABU MONTA EZIÑIK</h2>
<p>Gura eta ezinezkoa gertatzen danean. Batez ere ekonomian.</p>
<ul>
<li><em>beti dau a kabu monta ezifiik, asko bidau te...</em></li>
<li><em>dirorik ez, da ezin erosi neuk gure dotena. kabu monta eziñik beste askon antzien</em></li>
<li><em>Benidorrera dxuteko, kabu monta eziñik ibillitxe?</em></li>
</ul>
<h2 id="kaderak-altza">KADERAK ALTZA</h2>
<p>Denbora ez galtzea.</p>
<ul>
<li><em>au imie eztau ondo, kaderak altza biar duz</em></li>
<li><em>kaderak altza! Odola galtzien dau te</em></li>
<li><em>arinau altza bizan duz kaderak, oin berandu de</em></li>
</ul>
<h2 id="kaderak-mobidu">KADERAK MOBIDU</h2>
<p>Denbora ez galtzea.</p>
<ul>
<li><em>kaderak mobidu berandu de ta</em></li>
<li><em>kaderak mobiten bazuz ariñau aillegako gariez</em></li>
</ul>
<h2 id="kaka-atara">KAKA ATARA</h2>
<p>Errieta gogor egitea.</p>
<ul>
<li><em>zelako kaka atara dost, eztotsatelako ekarri erregalue</em></li>
<li><em>kaka atateko kapazidadie baiño eztako arek</em></li>
<li><em>kaka ata dotsu ezta! Ez eiñ kasurik, laster pasako dxatzo</em></li>
</ul>
<h2 id="kaka-badan-zaran-bez">KAKA BADAN / ZARAN BEZ</h2>
<p>Arreta erakartzen ez duen gauza edo pertsona.</p>
<ul>
<li><em>ainbeste denporan bertan da iñok kaka bazaran bez</em></li>
<li><em>arraiñek bertan da kaka badan bez</em></li>
<li><em>erroparik onenak soiñien da kaka badan bez</em></li>
</ul>
<h2 id="kaka-burutik-bera">KAKA BURUTIK BERA</h2>
<p>Aintzakotzat hartu ere ez, abusatu, burla egin.</p>
<ul>
<li><em>onek imiek kaka burutik bera eitxen dostie</em></li>
<li><em>itxitxen batzazue kaka burutik bera eingo dotsue</em></li>
<li><em>ondo artun, da gero kaka burutik bera</em></li>
</ul>
<h2 id="kaka-daidxola">KAKA DAIDXOLA</h2>
<p>Larri ibili, estu, arduratuta.</p>
<ul>
<li><em>ezkonduteko egune zemat eta urriau, istuau; kaka daidxola dabiltzu</em></li>
<li><em>eztai nik zeitxik dauen kaka daidxola, ez dxatzo pasako ezer nobidxuri txe</em></li>
<li><em>kaka daidxola ibil gariez trena atrapateko</em></li>
</ul>
<h2 id="kaka-eitxeko-asti-barik">KAKA EITXEKO ASTI BARIK</h2>
<p>Beti presaka ibiltzea.</p>
<ul>
<li><em>alabie ezkondu dxatzonik eta ona, kaka eitxeko asti barik dabiltzu</em></li>
<li><em>dxaidxek zelakuek tizen be eztaitx nik alabatxi, kaka eitxeko asti barik nabil da</em></li>
<li><em>il be alan eingo zara zu, kaka eitxeko asti barik</em></li>
</ul>
<h2 id="kaka-eitxeko-balidxo-bez">KAKA EITXEKO BALIDXO BEZ</h2>
<p>Ezertarako balio ez duen pertsona.</p>
<ul>
<li><em>amen munduen kaka eitxeko be balidxo ein bide gero</em></li>
<li><em>orrek enbriek kaka eitxeko be eztau balidxo, orreitxik dau ezkondu barik</em></li>
<li><em>eztozue ernegaten zentimorik pe, kaka eitxeko be eztozue balidxo</em></li>
</ul>
<h2 id="kaka-eitxeko-indxarrik-pez">KAKA EITXEKO INDXARRIK PEZ</h2>
<p>Pertsona epela, energia bakoa.</p>
<ul>
<li><em>orrek koitxaduek zer eingo dau ba, kaka eitteko iñdxarrik pe eztako ta</em></li>
<li><em>ia akabata dau gizajie, kaka eitxeko idxarrik pe eztako</em></li>
<li><em>nora onekaz, kaka eitxeko indxarrik pe eztakoienakaz</em></li>
</ul>
<h2 id="kaka-eitxeko-moldarix-pez">KAKA EITXEKO MOLDARIX PEZ</h2>
<p>Pertsona epela, energia bakoa.</p>
<ul>
<li><em>kaka eitxeko moldarik ez, baie berbie zemakure</em></li>
<li><em>zeuk ein bi dozule, baie kaka eitxeko moldie biar da</em></li>
</ul>
<h2 id="kakagaz-arpeidxen-dxo">KAKAGAZ ARPEIDXEN DXO</h2>
<p>Burla egin. Engainatu.</p>
<ul>
<li><em>auri dona kakagaz arpidxen dxotie, ondiño ganera zeuk takozu errozoie</em></li>
<li><em>itxi ein tzazu kakagaz arpidxen dxoten? Nik enauen parkatuko</em></li>
<li><em>berak emon berbie eingo dostela erropie da gero ein bez, ori kakagaz arpidxen dxotie da</em></li>
<li><em>ez itxi kakagaz arpidxen dxoten</em></li>
</ul>
<h2 id="kaka-meiau-eiñ">KAKA MEIAU EIÑ</h2>
<p>Ekonomian zuhurtziaz jokatu beharra, arreta handiz ibili.</p>
<ul>
<li><em>panoramie ezpada kanbidxeten, kaka meiau einbiku</em></li>
<li><em>alabatxi gastaixu gitxiau, ostantzien kaka meiau einbikozu</em></li>
<li><em>bota, bota dirue, laster etorko dxasku kaka meiau einbikun sasoie ta</em></li>
</ul>
<h2 id="kaka-mokordue-lez">KAKA MOKORDUE LEZ</h2>
<p>Bertan behera itxi, botata, edozelan.</p>
<ul>
<li><em>zapatak, barritxen egunien-egunien soiñera, gero kakamokordue lez zokondo baten itxi</em></li>
<li><em>lelau dana ondo ta gero kakamokordue lez itxi</em></li>
<li><em>zelan itxitxen zuz kakamokordue lez ba, edozelan?</em></li>
</ul>
<h2 id="kaka-okiñ">KAKA OKIÑ</h2>
<p>Figuratiboan <em>torta</em>.</p>
<ul>
<li><em>kaka dakot nik, eguerdiko amabidxek, da ondiño eguerdidxe imin barik</em></li>
<li><em>ori ezta imitxen olan, aulan baiño, zelako kaka dakozu ba</em></li>
<li><em>arek tako kaka! Bi mille pezatagaz pentzaten dau Dolostitxik bueltie eitxie</em></li>
</ul>
<h2 id="kaka-purrustie">KAKA PURRUSTIE</h2>
<p>Esaldi honek, segun eta zein tonutan egiten den berba, esanahi ezberdina edukiko dau: sinestezina den gauza bat errefusatzeko, burlazkoa, haserrea adierazteko.</p>
<ul>
<li><em>ogei mille pezeta paga zule? Zeure kaka purrustie!</em></li>
<li><em>datorren urtien dxungo garizela Benidorrera? Kaka purrustie</em></li>
<li><em>kaka purrustielako jersie erosi dot, ez dau balidxo paga dotena</em></li>
</ul>
<h2 id="kakatan-plaust">KAKATAN PLAUST</h2>
<p>Bi zentzu adierazten ditu: geldi geratu basatan edo leku zikin baten eta, figuratiboan, arazo ez atsegin baten sartu.</p>
<ul>
<li><em>zu kakatan plaust eiñdxe be feliz ezango lekizara</em></li>
<li><em>dana guzan dau traga da kakatan plaust eiñdxe akaba dau</em></li>
<li><em>olako nastietan sartzien dana kakatan plaust eiñdxe geratuko da</em></li>
</ul>
<h2 id="kakatza-okiñ">KAKATZA OKIÑ</h2>
<p>Figuratiboan <em>torta</em>. <em>kaka okin</em> en parekoa dugu, baina gogorragoa da.</p>
<ul>
<li><em>nok esan dotsu zuri, arraiñ asko atrapa dauiela, Mirenek? Kakatza dako arek, eztauie atrapa ezer da</em></li>
<li><em>kakatza zeuk takozu zuk; eureneko patroiek esan dau</em></li>
<li><em>kakatza dakot nik, ezkontzako erropie be ondiño erosi barik dakot eta</em></li>
</ul>
<h2 id="kalai-malai">KALAI MALAI</h2>
<ol type="1">
<li>Erdipurdian ibili. Ez ondo. Pertsonak zein gauzak.</li>
</ol>
<ul>
<li><em>gure aitxe kalai malai dau, eztau auentako askorik</em></li>
<li><em>ori telebisiñue kalai malai dabill, arreglaten erun bide edo lasterko da</em></li>
</ul>
<ol start="2" type="1">
<li>Badaezpadako pertsona edo gauza.</li>
</ol>
<ul>
<li><em>kalai malaiko kotxie erosi dau, eztotso auentako egun bi</em></li>
<li><em>eztai nik zelan erosten zuen kalai malaiko gauzek</em></li>
<li><em>kalai malaiko egualdidxe dau, da ez gariez dxungo plaidxera</em></li>
<li><em>ori personie kalai malaikue da ta ezta fidxe biar orregaz</em></li>
</ul>
<h2 id="kale-gogorrien">KALE GOGORRIEN</h2>
<p>Miseria gorrian.</p>
<ul>
<li><em>il dxenien fameli guztidxe geratu zan kale gogorran ganien</em></li>
<li><em>oraiñ ezteidxela ein negarrik, ze berak pe ainbeste jente itxi dau kale gogorran ganien</em></li>
<li><em>ime terno asko itxi txuz kale gogorrien, etziek eta diruek ostute</em></li>
</ul>
<h2 id="kaliek-austen">KALIEK AUSTEN</h2>
<p>Kaleetan zehar ibili. Kalez kale.</p>
<ul>
<li><em>egun goixerik dabiltzu a kaliek austen</em></li>
<li><em>beran amari ez dxatzo gustaten kaliek austen ibilltxie ba</em></li>
<li><em>oingo ime guztidxei gustaten dxatzoie kaliek austen ibilltxie</em></li>
</ul>
<h2 id="kalma-zuridxe">KALMA ZURIDXE</h2>
<p>Itsaso barea. Konparazioan ere erabiltzen da. Haserrekuntza ondoren, gauzak bere onera doazenean.</p>
<ul>
<li><em>kalma zuridxe dau, plaidxera dxuteko modukue</em></li>
<li><em>gaur dxungo diez itxosora kalma zuridxe dau te</em></li>
<li><em>okela txikitxuek eiñ dxe gero kalma zuridxe</em></li>
<li><em>esatekuek esan dotsoie alkarreri, baie oin kalma zuridxe dau</em></li>
</ul>
<h2 id="kanpa-dobladuek">KANPA DOBLADUEK</h2>
<p>Elizako kanpai guztiak batera jotzen dutenean. Konparazioan zerbait ospatzen denean.</p>
<ul>
<li><em>kanpa dobladuek dxoten dauz, zer zelebraten da ba</em></li>
<li><em>elixe guztidxetako kanpa dobladuek entzuten dotez</em></li>
<li><em>dxo kanpa dobladuek, amen zeozer pasako da ta</em></li>
</ul>
<p>Kuriosoa da, berbak laburtzen ohituta dagoen batek <em>doblauek</em> esan beharrean, osorik esatea, <em>dobladuek</em>.</p>
<h2 id="kanta-barik-lo">KANTA BARIK LO</h2>
<p>Berehala loak hartzea.</p>
<ul>
<li><em>gaur kanta barik eingot lo. kantzata nau te</em></li>
<li><em>onek imiek kanta barik eingo dau lo</em></li>
<li><em>dxun trankill kanta barik eingo dau lo ta</em></li>
</ul>
<h2 id="kanta-segidilletan">KANTA SEGIDILLETAN</h2>
<p>Eten bank kantatzen aritzen denean.</p>
<ul>
<li><em>zueneko ama goizerik dabil kanta segidilletan</em></li>
<li><em>eskursiñuen dxun garizenien kanta segidilletan dxun garizen autobusien</em></li>
<li><em>ene alabie, loteridxek urte dotsu le? Kanta segidilletan zabiltz</em></li>
</ul>
<p>Andaluziako <em>seguidillas</em> berba hartu da esaldiak egiteko. Agian, euskarazko abestiak ez zirenez entzuten, orduko jendearentzat kantu guztiak ziren <em>seguidillas</em>.</p>
<h2 id="kañabera-txikidxegaz-diruek-ala">KAÑABERA TXIKIDXEGAZ DIRUEK ALA</h2>
<p>Diru asko irabazten.</p>
<ul>
<li><em>an dabiltzu a, kañabera txikidxegaz diruek alaten</em></li>
<li><em>zu! Iñok pe eztakidxela ibil zara kañabera txikidxegaz diruek alaten</em></li>
<li><em>ala, ala! Ala kañabera txikidxegaz diruek!</em></li>
</ul>
<h2 id="kañuek-konponduten">KAÑUEK KONPONDUTEN</h2>
<p>Haserre bizian jarri.</p>
<ul>
<li><em>ez imiñi iñor kañuek konponduten, jenidxotan nau te</em></li>
<li><em>beti zauz zu kañuek konponduten</em></li>
<li><em>zeitxik gauzen kañuek konponduten, eurek gure dauiena eitxen dauzelako</em></li>
</ul>
<h2 id="karta-faltzo">KARTA FALTZO</h2>
<p>Pertsona faltsua.</p>
<ul>
<li><em>orregaz ez fidxe karta faltzo da ta</em></li>
<li><em>ez nauen esango olako karta faltzue danik</em></li>
<li><em>lelau fin fin ibilli da gero karta faltzuek urten</em></li>
</ul>
<h2 id="kaskabela-lakue">KASKABELA LAKUE</h2>
<p>Oso arrain freskoa. Batez ere bokarta.</p>
<ul>
<li><em>ekar dauien bokarta kaskabela lakue ezan da</em></li>
<li><em>arek ekar dauena bai ezan da kaskabela, baie bestie dungulue eiñdxe etor da</em></li>
<li><em>prezidxo andidxe eiñdxau orrek antxobiek, kaskabela lez dau te</em></li>
</ul>
<h2 id="katuek-auen-ibilliko-moduen">KATUEK AUEN IBILLIKO MODUEN</h2>
<p>Urratuta. Erasanda.</p>
<ul>
<li><em>gau guztidxen parrandan ibillitxe, katuek auen ibilliko moduen, ezta?</em></li>
<li><em>bestiekaz nauenien, neu be katuek auen ibilliko moduen oten nai</em></li>
<li><em>Bilbotik bueltie eiñdxe katuek auen ibilliko moduen on da</em></li>
</ul>
<h2 id="katuen-bizarrak-feo">KATUEN BIZARRAK FEO</h2>
<p>Gauza itsusia katuaren bizarrak bakarrik direnaren ustea.</p>
<ul>
<li><em>onek kortiñek feo ei dauz, baie feo bakixu zer, katun bizarrak</em></li>
<li><em>katun bizarrak pe feo oten diez, baie berak aldien</em></li>
<li><em>orren zapatan feuel Feuek katun bizarrak, ori eztakixu le?</em></li>
</ul>
<h2 id="katuen-gloridxen">KATUEN GLORIDXEN</h2>
<p>Eguzkitan katuak egoten diren moduan, lasai eta gozotan.</p>
<ul>
<li><em>bestela gauz berton, katuen gloridxen</em></li>
<li><em>egun santo guztidxen on gara aretzan tunbeta katuen gloridxen</em></li>
<li><em>ze ederto zauzien katuen gloridxen</em></li>
</ul>
<h2 id="keie-atara">KEIE ATARA</h2>
<p>Bi zentzutan agertzen da: biziki jardun egitekoan, eta errieta ederra egin.</p>
<ul>
<li><em>zelan para dxast ba, keie atara dost</em></li>
<li><em>eztau biar arek askorik edozeitxik keie atarateko</em></li>
<li><em>gau guztidxen dxantzan, zapatai be keie atara tzagu</em></li>
<li><em>madalen egunien goiko plazan arridxei be keie atarako tzat</em></li>
</ul>
<h2 id="kerixe-dirue">KERIXE DIRUE</h2>
<p>Diru gutxi. Asko izanda ere, gutxi iritzi.</p>
<ul>
<li><em>ogei milloi urten dostez loteridxen, da ori zer da ba, kerixe dirue</em></li>
<li><em>kerixe dirue geurie, dxateko be eztauie irebazi txe</em></li>
<li><em>kerixe dirue dala esan bai berak, baie diro andidxek irebazi dauie</em></li>
</ul>
<h2 id="kikiriki-atza-useiñe-sundie">KIKIRIKI ATZA / USEIÑE / SUNDIE</h2>
<p>Lehenengo hitzak oilar gaztearen kantua esan nahi badu ere, kasu honetan beste modu batera erabiltzen dugu, hau da, <em>kea</em> esan nahi du. Gero <em>sund(e)a</em>, <em>usaina</em> eta <em>atza</em> berbak erabiliz egingo dugu lokuzioa.</p>
<ul>
<li><em>zelako kikiriki atza bertan etzien, iñoiz garbitxu barik...</em></li>
<li><em>puf! Zelako kikiriki useiñe! Non ibil zara ba?</em></li>
<li><em>atakontu gitano tartien ibilli garizela, dakun kikiriki sundigaz</em></li>
</ul>
<p>Azken esaldi honek informazio gehiago ematen digu, zeren <em>kea</em> hitza ijitoekin elkartzen baitugu.</p>
<h2 id="kilin-kolan">KILIN KOLAN</h2>
<p>Segurua ez dena. Kolokan dagoena.</p>
<ul>
<li><em>ama be kilin kokan dau da eztaitx dxungo bagariez bakaziñutan</em></li>
<li><em>onek botoiek kilin kolan dauz</em></li>
<li><em>eskillara barridxek ezanda, daburduko kilin kolan dauz</em></li>
<li><em>agiñek kilin kolan dakotez, atara ein bi dotez</em></li>
</ul>
<p>Hitz hau, Azkuek bere hiztegian jaso duen <em>kili-kolo</em> hitzaren bariante bat izan daiteke.</p>
<h2 id="kinpulie-ganetik-kendu">KINPULIE GANETIK KENDU</h2>
<p>Mozkorra gainetik kendu.</p>
<ul>
<li><em>etzera dxun orduko ronpiolasera dxungo nai uger, kinpulie ganetik kentziko</em></li>
<li><em>irugarren egunien be kinpulie ganetik kentziko okiñ dxau. da zelakue okin be</em></li>
<li><em>txo, ondiño kinpulie ganetik kendu barik!</em></li>
</ul>
<h2 id="kintxel-bat">KINTXEL BAT</h2>
<p>Asko, kantitate handia.</p>
<ul>
<li><em>kintxel bat dxan dot eta oiñ amen nau tripie altza eziñik</em></li>
<li><em>onek boltsiek kintxel bat pixeten dost</em></li>
<li><em>onek zapatak kintxel bana dakoie bakotxak</em></li>
</ul>
<h2 id="kiñue-atara">KIÑUE ATARA</h2>
<ol type="1">
<li>Biziki jardun egitekoan.</li>
</ol>
<ul>
<li><em>kiñue atara tzat oneri kotxieri, ia eztau balidxo ezetako be</em></li>
<li><em>au erropie ezta gauze, kiñue atara tzat eta</em></li>
</ul>
<ol start="2" type="1">
<li>Errieta egin.</li>
</ol>
<p><em>zure aiztiek laguneri kiñue atara tzo, eintzozen aldarridxekaz...</em></p>
<p>Baina beste zentzu baten ere erabiltzen dela baieztatu dugu.</p>
<h2 id="kofrie-lez-beteta">KOFRIE LEZ BETETA</h2>
<p>Kofra itsasoko txori bat da. Honek harrapatzen duen guztia jaten du. Horregatik betekada egiten dugunean esaten dugu hura legez beteta gaudela.</p>
<ul>
<li><em>ezkontzan dxan dun bestegaz, kofrie lez bete gara</em></li>
<li><em>an dau a, kofrie lez beteta, mobidu eziñik</em></li>
<li><em>eztako dxan txarrik, kofrie lez bete ezkero</em></li>
</ul>
<h2 id="koipien-andiko-mandie">KOIPIEN ANDIKO MANDIE</h2>
<p>Pertsona edo animalia oso zikina.</p>
<ul>
<li><em>eztot kure dxaten dxuen, koipien andiko mandie dizen lekora</em></li>
<li><em>egidxe da, koziñerie koipien andiko mandie da</em></li>
<li><em>baie txetxo! Koipien andiko mandie zara!</em></li>
</ul>
<p>Koipearen handiko alderdia garbia beharko luke izan, baina ez, horretan geratu da. Gainera, ikusiko ditugu geroago beste adibide batzuk.</p>
<h2 id="koipien-arrazie">KOIPIEN ARRAZIE</h2>
<p>Pertsona edo animalia oso zikina.</p>
<ul>
<li><em>koipez beterik dakozu etzie, zara, koipien arrazie zara</em></li>
<li><em>koipien arrazie ezan ezkero, zelan guzu okitxie ba</em></li>
<li><em>bazan gure erridxen koipien arrazakue</em></li>
</ul>
<h2 id="koipien-mamarrue">KOIPIEN MAMARRUE</h2>
<p>Aurreko bien parekoa dugu hau ere, zikinkeria adierazten duena.</p>
<ul>
<li><em>aizte bidxek tiez koipien mamarruek, soiñeko erropai beitutre baiño eztau</em></li>
<li><em>a txikitzerik etor da koipien mamarruen antzagaz</em></li>
<li><em>baporien be koipien mamarro utse da</em></li>
</ul>
<h2 id="koixo-koixoka">KOIXO KOIXOKA</h2>
<p>Herrenka.</p>
<ul>
<li><em>koixo koixoka dabill izterra apurtute dako ta</em></li>
<li><em>koixo koixo pla, aulan zabiltzez zu munduen</em></li>
<li><em>koixo koixoka ibilli bi naiela esan dost medikuek</em></li>
</ul>
<h2 id="kokota-dxan">KOKOTA DXAN</h2>
<p>Zigortu. Zentzu figuratiboan, noski.</p>
<ul>
<li><em>ezpatzo emoten zor tzon dirue, kokota dxango tzola esan dau</em></li>
<li><em>alabatxi, lau suspenso atara dozuzela? Kokota dxango tzut!</em></li>
<li><em>ezpazara espabilleten kokota dxango tzu aitxek</em></li>
</ul>
<h2 id="kokota-kendu">KOKOTA KENDU</h2>
<p>Gogor zigortu. Zentzu figuratiboan, noski.</p>
<ul>
<li><em>orrei bakixu ze ein biar dxatzoien, kokota kendu geidxau ez eitxeko</em></li>
<li><em>kokota kenduko tzut, geidxau entzuten badot nireitxik ezer</em></li>
<li><em>kokota kendu bi dxatzona zeu zara, lotsa bakuori, iñori kondutie kentzien zabiltz da</em></li>
</ul>
<h2 id="kolkoko-opille">KOLKOKO OPILLE</h2>
<p>Bakoitzaren interesak defendatu.</p>
<ul>
<li><em>ori guztidxe beran kolkoko opilleitxik eiñ dxau</em></li>
<li><em>noperak defendidu bi dau noperan kolkoko opille</em></li>
</ul>
<h2 id="kondutie-krielien">KONDUTIE KRIELIEN</h2>
<p>Pertsona bat difamatzea.</p>
<ul>
<li><em>total abillek zarie iñori kondutie krielien imintxen</em></li>
<li><em>guk iñori be etzagu imitxen kondutie krielien</em></li>
<li><em>noperan lepuri beituten etzoienak ezaten diez kondutie krielien imintxen dauienak</em></li>
</ul>
<h2 id="konplimento-bakue">KONPLIMENTO BAKUE</h2>
<p>Harrokeria gabeko pertsona.</p>
<ul>
<li><em>dakoien beste dirogaz be, total da konplimento bakue</em></li>
<li><em>etzeko danak tiez konplimento bakuek</em></li>
<li><em>aulan ezan bide, aberatsa ezanda be konplimento bakue</em></li>
</ul>
<h2 id="kontuek-eta-errozoiek-eskatu">KONTUEK ETA ERROZOIEK ESKATU</h2>
<p>Esaldi hau oso erabilia da edozein egoeratan. Esaldiak ikusiz gero, hobeto adierazten da horren erabilera nolakoa den.</p>
<ul>
<li><em>nora zatoz nireiñe kontuek eta errozoiek eskatuten, dxun beraiñe, berak eiñ dxau te</em></li>
<li><em>barreka artun dau notezidxe, baie laster dxungo da kontuek eta errozoiek eskatuten</em></li>
<li><em>alabatxu, eskatuixu meixuri kontuek eta errozoiek, ori ezin dxe ta</em></li>
<li><em>ori zelan ezan dan dxakitxeko albokuri eskatu tzatez kontuek eta errozoiek</em></li>
</ul>
<h2 id="kordel-faltaue">KORDEL FALTAUE</h2>
<p>Esanahi ezberdinak hartzen ditu esaldi honek. Batzuetan pertsona trakets bat definitzeko erabili ohi da. Baina nik zalantzazko erreputazioa daukan pertsona definitzeko ere aurkitu dut, eta ez gutxitan.</p>
<ul>
<li><em>kordel faltauegaz ibiltxen danak, berak pe fama txarra artungo dau</em></li>
<li><em>kordel faltaue ezan beti, da zelako mutille atrapa dau</em></li>
</ul>
<h2 id="korri-korrikue">KORRI KORRIKUE</h2>
<p>Oso arrunta, balio gutxikoa. Askotan ardoa izaten da.</p>
<ul>
<li><em>au ardaue korri korrikue da, antza dako ta</em></li>
<li><em>korri korriko zapatak erosi ezkero, apurtu biar arin</em></li>
<li><em>gaur egun, gauze guztidxek tiez korri korrikuek</em></li>
<li><em>metxeruek emon dauie bankuen, baie korri korrikuek tiez</em></li>
</ul>
<p>Lehenengotan edariei zegokien hitz hau, baina orain beste gauzetara ere pasatu da.</p>
<h2 id="kriston-serrie">KRISTON SERRIE</h2>
<p>Hori eta gainerakoak.</p>
<ul>
<li><em>etzeko biar danak, errekaduek eta kriston serrie ein biar</em></li>
<li><em>ez gixonik, ez dirorik, ez kriston serrarik</em></li>
</ul>
<h2 id="kukurruku-eiñ-dxe">KUKURRUKU EIÑ DXE</h2>
<p>Pertsona batek edo batzuk, aberasten direnean, botereaz eta harropuzkeriaz jarduten dutenean.</p>
<ul>
<li><em>zorri ill biztue kukurruku eiñdxe dauenien trixie listo!</em></li>
<li><em>kukurruku eiñdxe dakozu a, oiñ ez dxatzo akordaten gosiek illtxen on dana</em></li>
<li><em>geldiro! Oiñ kukurruku eiñdxe zauz baie, aztu dxatzu neuk emon bi zan tsutena dirue dxateko?</em></li>
</ul>
<h2 id="kurtzie-ikusi">KURTZIE IKUSI</h2>
<p>Asko sufritu.</p>
<ul>
<li><em>esango zeuk guzun guztidxe, baie orregaz andriegaz kurtzie ikusi dot</em></li>
<li><em>kurtzie ikusi dau arek aregaz imiegaz</em></li>
</ul>
<h2 id="kurtzioko-txiliñe">KURTZIOKO TXILIÑE</h2>
<p>Eten barik berba egiten duen pertsona.</p>
<ul>
<li><em>aren ama kurtzioko txiliñe da, ezta lot.ien goixerik gauera</em></li>
<li><em>bestelako kurtzioko txiliñie dako etzien, burue be atrapa eingo tzo</em></li>
<li><em>baie egongo zara isillik kurtzioko txiliñe lez zauz de</em></li>
</ul>
<h2 id="kurubidxue-lez">KURUBIDXUE LEZ</h2>
<p>Liztorra legez, burrunbatzen.</p>
<ul>
<li><em>bestelako kurubidxue zauz or, iñori belarridxe gortuten</em></li>
<li><em>kurubidxue lez zabiltzez belarrire gauzek esaten</em></li>
<li><em>auntxe be atzetik zauz kurubidxue lez neureitxik edozer esaten</em></li>
<li><em>bestelako kurubidxue zauz or, murmurke</em></li>
</ul>
<h2 id="kutxillora-dxuen">KUTXILLORA DXUEN</h2>
<p>Ebaketa bat egitera joan ospitalera.</p>
<ul>
<li><em>bixidxena dakola ta kutxillora dxun bi dauela esan tso medikuek</em></li>
<li><em>ni kutxillora dxun orduko, lelau edozer</em></li>
<li><em>ill ezpadozu gure kutxillora derrigorrez dxun bi zu</em></li>
</ul>
<h2 id="kutxilluek-eta-askak">KUTXILLUEK ETA ASKAK</h2>
<p>Iskanbila.</p>
<ul>
<li><em>orreneko etzien gaur be kutxilluek eta askak ezango diez, diro guztidxe gasta dauela enteraten dizenien</em></li>
<li><em>kutxilluek eta askak ezan diez Lamerako taberna baten, mutil batek eta enbra batek eiñ dxauie pellikan</em></li>
<li><em>amen berez armaten diez kutxilluek eta askak</em></li>
</ul>
</body>
</html>
