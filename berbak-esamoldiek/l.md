# L #

## LAETRATIK EMON / ARTUN ##

Atzetik. Popatik.

- *dana ondo, dana ondo, da gero laetratik emon*
- *zer diñozu txo! Dxun adi laetratik artzien*

## LAGUNTZIÑO ##

Laguntza.

- *zure laguntzinuen begire banau, ondo nau*
- *laguntziñue biar bazu eskatu gero*
- *orrek eztau emoten laguntziñorik pe*
- *nori emon laguntziñue? Iñori bez*

**laguntza** hitzari **-iño** atzizkia itsatsi zaio.

**laguntza** + **iño** → **laguntziño**.

## LAIXARRA ##

Emakume ederra, bular handien jabea.

- *ze laixarra da ori enbrie*
- *gaztie da baie ondo laixarra da*
- *muxiken on danik enbrarik laixarrenagaz eiñ dxot dxantzan*

Zuhaitz batekin konparatuz atera da adjektibo hau. **lizarra** rekin hain zuzen.

## LAMAIDXE ##

Alua.

- *ez busti lamaidxe alabatxu illekukaz zauzenien*
- *da zelan ongo nai lamaidxe garbitxu barik ba?*
- *karu dako arek beran lamaidxe*
- *da zer, ez da ba karu okitxekue norberan lamaidxe?*

## LAMAIDXEN PUPUE ##

Zauri txikia. Analogiaz, handia dela pentsatzen den edozein min edo sumina.

- *ezta ezebez, lamaidxen pupue baiño ezta*
- *lamaidxen pupueitxik lotuko zara etzien?*
- *ezta lamaidxen pupue baiño da an dau jauneilnoixuko doloriekaz, komediante ederra da ta*

Esaldi honen jatorria **la Mari** ren **pupa** ote? Ez dakit, Baina batzuk **lau maridxen** pupua dela ere entzun dut. Dena dela, azken honek ez dauka zentzurik esaldiarekin, zeren Bermeon **lamaidxe** emakumearen alua da. Beraz aluan pupua daukala esan daiteke.

## LAMERA ##

Parke.

- *ikusi zu lamera barridxe?*
- *lamera txikidxen oten diez arek bankuen dxesarritxe*
- *lameratxu bet eingo dauie kanposantuen onduen*
- *baitxe institutuen onduen be beste lamera bat eingo dauie*

Gaur egun **Lamera** izen propio bat da. Bermeoko Lamera nagusiari deitzen zaiona, baina besteak ere **lamerak** dira. Badago **lamera txiki** deritzona ere.

Hitz hau gaztelerazko **alameda** tik sartu da.

**alameda** → **lameda** → **lamera**.

## LAMEÑEN GOZUE ##

Mihi gozokoa, engainagarria.

- *zelako lamiñen gozue da ba, edonor engaiñeten dau beran miñegaz*
- *ba lamiñen gozue badan be, ni enau engaileko*
- *beran lamiñen gozuegaz diro guztidxek enbarka ein txuz arek*

## LAMINTXUE ##

*Lamia* ren. Beharbada tonua apur bat leuntzeko egina.

- *lamintxue dozu ta danak engañeten txua beran miñegaz*
- *lamintxue bada, nigaz eztako zeregiñik*
- *beran lamintxuen miñegaz aitxe ta ama be enboliketa dakoz*

## LAMIÑ / E ##

Berba asko egiten duena.

- *lamiñe da, beti dau bera berbetan*
- *gure imie lamiñ utse da, urte bi baiño eztakoz da berbetan daki...*
- *lamiñe lez dakozu egun santo guztidxen, berba ta berba*

**Lamia** hitzaren bariante bat da. Hiztegiek ez dute jaso hitz hori zentzu horretaz.

## LAMIÑEN BIZARRA ##

Pertsona berbaduna.

- *auntxe be an dau a, lamiñen bizarra, artazidxe zorroztuten*
- *bai, lamiñen bizar utze dozu, kantsa be ezta eitxen berbetan*
- *zelako lamiñen bizarra zara ba, ia miñe noix ebaitxen tzuen isillik oteko*

## LANBASA LAKUE ##

Garbiketa gainetik egiten duen pertsona.

- *eintxuz biarrak lanbasa lez, da guzango dau dirue emotie*
- *lanbasa lakue naiela diñozu? Zeu zara zu lanbasa da lanbasa lakue*
- *gorputze be lanbasa lakue dakozu te, biarrak pe lanbasa lez ein biar*

## LANBERON GITARRIE ##

Lelo baten moduan erabiltzen den esaldia.

- *orrek gauze guztidxek erosi biduz? Dxo lanberon gitarrie*
- *ze eitxen gauz ba? Dxo lanberon gitarrie ondiño goixetik da ta*
- *ama, zer ekarko dau aitxek itxosotik? Lanberon gitarrie*

## LANBERONAK ##

Gauza asko izan daitezke. Barrabilak (gehienetan). Kontuak. Gezurrak. Eta abar.

- *arraiñe ekar dauiela? Lanberonak!*
- *lanberonak dxoko duz amen, olan baduez gauzek*
- *lanberonak, zeuriek eta arenak, danak alda batera*

## LANGANIKIE ##

Alua.

- *zer eitxen on zara ba? Zera! Zeure langanikie garbitxuten*
- *zer dakazu! Zeure langanikie, nirie garbitxute dau te*
- *langanikie usteldute dako orrek, iñok ikutu barik...*

Emakumearen genitalak definitzeko erabiltzen den hitzetariko bat.

## LANPROIEN BEGIDXEK ##

Begi lizunak. Lanproia arrain bat da. Geldi egoten da, adi-adi, bistarik kendu barik. Konparazioan gizon baten begirada lizuna da.

- *beti egoten da a gixona Laiden beran lanproien begidukaz enbrak dxan biarreko*
- *benetan dakoz lanproien begidxek berak agure zantarrak*

## LANTZA ##

Bota. Jaurti.

- *eskue lantzaten bastazu zeuk atara kontuek*
- *ori esan tsonien askorie lantza ta burue igiri tso*
- *arpeire lantza tsazu ardaue? Laster lantzako tsu berak pe zeuzer*
- *alako baten, okin txuzen sagar guztidxek lantza tsoz*

Gaztelerazko **lanzar** aditzetik zuzenean hartuta dago.

**lanzar** → **lantza**.

## LANTZADAK ##

Batela olatuen gainean bultzatua izatea. Gaur eguneko surflariak ere horrela deitu beharko liokete taulan olatu gainean joateari.

- *bestela ibilltxen garizen Artzan lantzadatan batelien olatuen ganien*
- *mundekako surfistek pe majo ibilltxen diez lantzadatan*
- *baitxe Lagan be, ikusten dotez nik imiek lantzadatan barre masie eitxen*

## LANTZIMEÑETAN ##

Noizbehinka.

- *lantzimerietan damutu eiuxen dxast dxuneidxe*
- *beti ez, baie lantzimeñetan Gernikera dxuten nai erosten*
- *lantzimeñetan enpanada utse zara*

**lantzean behin** da hitz honen jatorria.

**lantzean bein** + **etan** → **lantzien beinetan** → **lantzimeñetan**.

## LAPIKO TXIKIDXE ##

Albiste, gertakizun bat edo sekretu bat gordetzen ez dakien pensona.

- *ezin dotsut ezer esan lapiko txikidxe dakozu zuk eta*
- *zeuk dxakin dxe lapiko txikidxe dakona, zeri konta areri*

## LAPURREIDXETAN ##

Lapurretan.

- *lapurreidxetan atrapa dauie denda baten*
- *gaur jentie aurretan dabill, eztaue lez dirorik ba lapurreidxetan*
- *auntxek be au imie lapurreidxetan dabill, amari diruek ostuten*

## LAPURREIDXETIE ##

Lapurreta.

- *ainbeste lekotan eiñ dxauie lapurreidxetak*
- *gaur egun lapurreidxetie normala da, leku guztidxetan ostuten dotsue*

## LAPURTI ##

Lapurra.

- *ori karnazerue lapurti utse da, begidxe be ostu eitxen dau*
- *lapurtidxek danak, denderuek, karnazeruek, pintoreruek...*

## LARDXAKIÑE ##

Asko jakina.

- *lardxakiñe zarana bakixu; da ez dxast gustaten ori*
- *ezu eingo zeuk kuzune, lardxakiñe bazara be*
- *zure lagune lardxakiñ utse da gero*
- *nik lardxakinek ezin dxotez traga*

## LARGA BERTON! ##

Sinesgaitza dela adierazten du.

- *larga berton, arek esan txuzenak guzurrek diez da*

## LARGURO ##

Neurria edo pisua ondo jota.

- *larguro bota esnie gero, karu da ta!*
- *arek Gernikeko gitaniek larguro meiduten txuz telak*
- *larguro larguro ez, baie bueno, largurotxu emoten dauie bestiek pe*

## LARRIDXE ##

Nazkantea. Enpagua ematekoa.

- *ze larridxe da bera mutille ba, gonbitxoka imitxen zaitxuz*
- *larridxe, benetako larridxe, Julio Iglesias, baie ze ]arridxe da ba*
- *ori bakarrik ez, geure kaleko a morroie, uliek enpiketa eruten dauena eztakixu? A bai dala larridxe*

## LARRITXU ##

Nazkatu.

- *egidxe da, larritxu larritxute itxitxen zaitxuz beran kantakaz*
- *ara! Larritxu nau beran txiste berdiekaz, dxunadi ortik*

## LARROSUBOI / E ##

Sugea.

- *metro biko larrosuboie ikusi dot*
- *amen eztau metro biko larrosuboirik*
- *larrosuboiek bedar andidxe dauen lekuen oten diez*

Hitz konposatu hau, **larru** + **suge** hitzez osatzen da.

**larrusugea** → **larrusubea** → **larrosuboie**.

Hitz hau gehiago erabiltzen da auzoetan, zeren herri barruan narrasti guztiei **suboie** deitzen baitzaie.

## LASKITXU ##

Erdizka egin gauzak. Erdizka, ondo egin barik utzi.

- *biarrak laskitxute itxi dotez, da gero akaba biko tez*
- *au dxatekue zelan itxi zu laskitxute ba?*
- *beti itxitxen dau orrek okelie laskitxute*
- *gauien akaba kot au abrigue bidxar dxasteko, erdi laslitxute dau te*
- *biarrak eitxeko esan, da bertan itxi laskitxute, ondo ein barik*

Azkuek eta Kintanak jaso dute hitz hau, baina ez esanahia, hau ezberdina baita bietan.

## LASTATIDXE ##

- *lastatidxen lasto tartien elegante eitxen da lo*
- *lastatidxen lo? Dauzen beste moskitxogaz, astuen boluek!*

## LAU DOBLE EINDXE ##

Ezertarako gogo barik.

- *bertan geratu garizen lau doble eiñdxe, dxesarritxe kantzata, biarrak akaba ta gero*
- *lau doble eiñdxe zauz, ze ein dxatzu ba?*
- *egidxe, olako golpe bat artun de edonor ongo lekide lau  doble eiñdxe*

## LEBA LEBA ##

Geldiro, haina hasten doana, gorantz doana.

- *onek porruek leba leba datoz*
- *zelan dau ime txikidxe ba ? Badator leba leba*
- *gure neskatue eskolan leba leba due ikasten*
- *au mutille gero, arbolie lez due gora, leba leba*

Azkuek jaso du hitz hau, baina zentzua **a pulso** jartzen du. Kintanak, ostera, **ir creciendo** dela dio.

## LEBER LEBER ##

Energiaz, bizitasunez ibili edo egin.

- *neskatillek leber leber dabiltzuz gaur arratñ asko dakarrie baporak eta*
- *gure imiek leber leber dabiltzez eskolako biarrak eitxen*
- *ia andrak! leber leber, ariñ akabateko eskuartekue*
- *leber leber ibilltxen banai, ariñ eingo tez etzeko biarrak*

## LEGOIE ##

1. Gauzak ondo egiten duena. Adimen edo indar handikoa.

- *Madalenen lobie legoie da txo! Burgorarte korridxen juten da!*
- *a imie legoie da, eskolan be dana ikasten dau berez*
- *legoie lako morroie da txo, esko bategaz altza dau kotxie*

2. Mutil galanta.

- *ai! zelako mutille da ba, legoie lako mutille*
- *a bada legoie, ni nai tigrie*

Adjektiboa sortzeko eta konparazioak egiteko piztiarik indartsuenaren izena erabiltzen da.

## LEIXIBIE ##

Bustita. Blai eginda. Bigunduta.

- *bota dauen beste eurigaz, leixibie artunde etor gariez*
- *bestelako leixibie artunde zatozie, non ibilli zarie ba?*
- *nondik gatozen? Ez zu ikusten biarrien on garana la? Zuk ezu atrapako leixibe andirik etzien onda*
- *onek arraiñek leixibetute dauz, non okin zuz ba?*

## LEJIATAKO LASTUE ##

Ile horia duena.

- *berak lejiatako lastuek ekar dostez arrotzak*
- *ez eidxona esan lejiatako lastue koitxadueri. Ez tala? Aren ubek lejiatan sartuneikuen antza eztako ba?*

## LEKUTEKO AMAN ETZIEN ##

Oso urrun.

- *lekuteko aman etzien dau bera baserridxe, da ganera oiñez dxun biar*
- *eztakot neuk amesik oiñez dxuteko lekuteko aman etzien badau baserri ori*
- *nok esan dau lekuteko aman etzien dauela bera plaidxie, urre badauen!*

## LELAU ##

Lehenengo.

- *dirue gure bazu emotie lelau ekau moso bat*
- *lelau dxun dan korredorie dxeusi eiñ dxe ta azkaningo allega da*
- *lelau Bilbora nue ta gero Dolostire*
- *zeuk esan bi zu lelau nok esan tsun*
- *lelautxuau etorten bazara obeto*

## LELAU PLAZAKO ELIXERA ##

Betetuko ez den zerbaiten promesa egiten denean erabilitako esaldia da gehienetan.

- *zeuk eingo zula ezkontzako erropie? Zeu lelau plazako elixera*
- *orrek patroiek arte bat barridxegaz iñok paiño arrain geidxau atrapako dauela? Bera lelau plazako elixera*

## LENGUNIEN ##

Aurreko egun baten.

- *lengunien esan dost bidxar etorko dala*
- *ikusi zaitxut lengunien, Lameratik pasaten*
- *lengunien pasa dana dxakin zu?*
- *zer pasa da lengunien ba?*
- *lengunien ezetu dotezen mutillekaz on gariez*

Hitz hau **lehengo** + **egunean** hitzen konposizioa da, **leengo egunean** → **lengogunien** → **lengunien**.

## LEPUE DXAN ##

Zigortu nahia adierazten du.

- *ezpazauz esan tzuten ordureko, lepue dxango tzut*
- *lepue dxango tzola esan tzo ezta? Ba, ez fidxetie dako askorik*

## LIGORRA ##

Lehor. Siku. Pertsonen izaerari ere aplikatua. 

- *au okelie dau ligor da eziñ dxe dxan*
- *benetako ligorra da imientzat, eztotsoie itxitxen kalera urteten be*
- *ez zaitxez ezan aiñ ligorra, ostantzien bakanik geratu bi zu*
- *ligortute dauz onek ogidxek*

Hitz hau, **legor** hitzaren bariante bat da, baina zentzuz aldatu egiten da. Azkuek ez du jaso forma hau, baina bai D.A.R.k. Honek ere ez du zentzu berbera, **seco** eta **poco fervoroso** zentzuaz baizik.

## LIXIE LEZ AZALA KENDU ##

Gehienetan andrazkoen artean erabilitako esaldia da. Haserretzen direnean egindako mehatxua da.

- *entzuten badot beste berba erdi bat esan zule nireitxik, lixie lez azala kenduko tzut*
- *lixie legez azala kenduko tzola esan batzo, seguru eingo tzona*
- *lixie lez azala kentzieko asko bi de gero!*

## LIXIE LEZ IGIRI ##

Aurrekoaren parekoa da esanahian.

- *esaten bastazu geidxau olakorik, lixie lez igiriko zaitxut*
- *zuk igiri lixie lez? Eztakozu kapazidaderik ori eitxeko*
- *lixie lez igiri bakarrik ez, azala be laster kenduko lekitzut*

## LO EIÑ ##

Egitekoa burutuko denaren zalantzak edo mesfidantza.

- *zer pentsaten zu, nik eingo tzutela biarra? Ein lo, lo ein*
- *arek esan dau gugaz etorko dala eskursiñuen? Lo eitxiedako!*
- *lo ein, lo, enai mobiko ametik eta, neure lekue da lez, enai mobiko*
- *nire begire badau esan lo eitxeko, enai dxungo ta*

## LO TA SATS ##

Lo sakonean egon.

- *gau guztidxen parrandan ibillitxe, gero egun guztidxen lo ta sats*
- *lo ta sats dau ondiño nire andrie, neuk in bi zan tzatez, errekaduek pe*
- *domekie etorteko poza okitxen dot lo ta sats eitxeko*

## LODITXONA ##

Lodikotea, baina emakumea.

- *ze lodi dau ezta? Ez pentsa, loditxonie da baie ez orrenbeste*
- *benetako loditxonie Miren da, beran dieta eta guzti*
- *aurtengo misek eztau balidxo mise ezateko, apurtxu bet lodi dau, loditxonie da*

## LOGURIEK ERRETEN ##

Logura handia.

- *loguriek erreten nau da oire nuen*
- *balora dakozue, onek ime ternuek loguriek erreten okitxie kalien, onetan orduetan?*

## LOIDXARTZIKO ##

Itsasontzietan lanean aritzean erabiltzen duten fraka.

- *loidxartzikuek itxi dotez etzien da oraiñ frakak loitxuko dotez*
- *loidxartziko barridxek ein bi dostazu, onek apurtute dauz te*
- *orrek loidxartzikuek ondo dauz ondiño*
- *ama! loidxartziko garbidxek imiñi otzaran baporera eruteko*

Hitz honen konposizioa, **loia artzekoa** da.

**loia artzeko** → **loidxe artziko** → **loidxartziko**.

Izen bihurturik agertzen da.

## LOIDXE ##

Etxabea. Itsasontzien tresneria guztia gordetzen den lekua.

- *loidxen sartun bide artie; aurreitxik imin bide arratoien benenue*
- *loidxeko giltze mutilleri eskatu*
- *ikusi loidxen badauz bi duzen otzarak*
- *patroiek esan dau neskatillek dxuteko loidxie garbitxuten*

Azkuek Mundakarako jartzen du hitz hau, baina Bermeon oso normala da hitz hori.

## LOIORRA ##

Arin edo berez zikintzen dena.

- *eskatza zuridxe imingo dozule? Eztakixu zuridxe loiorra dala?*
- *kolore argidxek danak tiez loiorrak*
- *neuk dakotez fraka batzuk total loiorrak dizenak, da ez tiez argidxek gero*

## LOKUKO ##

Lo laburra. Mandoaren loa deritzona.

- *banue oire lokuko bat eitxen*
- *ara, kantsata nau, baie lokuko bat eitxen badot barridxe lez geratuko nai*
- *igual da goidxe badator be, ni ez nue lokukue ein barik*

Azkuek jaso du hitz hau, baina zentzua **sueño ligero** da eta Bermeon denbora laburreko loari dagokio, beraz ordu laurdeneko loa gogorra izan daiteke. Erabilera zabala dauka.

## LORO / UE ##

Kuxkuxero. Begiluze.

- *an dau a lorue, laster dxungo da esaten non egon garizen*
- *ontxek pe bentanako lorue aur dau, eztau orrek dxakin bako gauzerik*
- *zu, lorue, zer zauz begire ba?*

## LOSA / IE ##

Espaloia.

- *losien eskiñie dxo ta burue igiri dau*
- *losa ganera idxen, kotxiek atrapa barik*
- *losa barridxek imitzen dauz kale guztidxetan*
- *saka ein tso ta losa ganera dxeusi de, konorte barik*
- *losatik ez urten ezetarako be*

## LOSUMUSTUEN ##

Erdi lo.

- *losumustuen dxun nai kumunera ta ormie dxo dot*
- *goixetik dxo dost erlojuek, da kalera be losumustuen urten dot*
- *losumustuen banau be, eztot entzuten ezer*
- *plaidxen be lo eitxen dauie arek, da gero losumustuen dxuten diez uretara, ganien dakoien enpanadie kentziko*

## LOTAN-LOTAN ##

Lozorroan.

- *lotan-lotan on garizen bertan estaziñuen trenak urten arte*
- *ziñera dxuen da zantarra ezan dalez, lotan-lotan bertan tentelak lez on garizen*

## LOTSA ##

Errespetua.

- *zelako lotsie da emoten tsuena zuei amak eta aitzek*
- *lotsa bako bat da, edukaziño bakue, eztaki non zer ein bidauen be*
- *eskolan ze lotsa emoten tsoien eztai nik*
- *lotsa galduiko imiek, edozelan kontestaten amari!*

Azkuek ez du jaso definizio honetaz, baina bai D.A.R.k **lotsa** hitzaren VII. definizioan, Bermeori dagokiola esanez.

## LOTU ##

Gelditu. Geratu.

- *txoridxe arbolien errama baten lotu da*
- *ez lotu or, dxun ein bi du te*
- *badaitx, ara bazuez bertan lotuko zarana*
- *iñon lotu barik dxuen etzera*
- *kotxie ezta lotzien Bilborarte*

Azkuek jaso du hitz hau, erabilera murritzaz bada ere, baina ez du Bermeo aipatzen, bai, ostera, Mundaka eta Gernika. Bermeon, ordea, **geratu** edo **gelditu** erabiltzen badira ere, horien ordez **lotu** erabiltzea da normalena.

## LUKIDXE ##

Azeria.

- *Almiken Jontxun etxetik lukidxek ibiltzen diez olluek topaten*

## LUMETXA ##

Normalean arropetan geratzen diren ileak.

- *lumetxaz beterik dakot berau jersie, eztaitx noren onduen egon naien*
- *lumetxak kentzieko eztau ezer ba*
- *nik okiñ dxot aulako zepillo garratz bat lumetxak kentzieko balidxo zan dauena*

## LUPUE BAIÑO GAZIDXAU ##

Oso gazi.

- *eurek antxobak lupue baiño gazidxau on dizelez, gero urek edaten eidxo*
- *makallue be batzutan lupue lez oten da, baie dxan eitxen du*

## LURRIEN IKUSI BE EZTIZENAK EITXEN ##

Oso txikiak.

- *zelako piperrak dakozuz ba, lurrien ikusi be eztizenak eitxen*
- *ime txarri guztidxek, lurrien ikusi be eztizenak eitxen, aurrek dabiltzuz kotxiekaz*

## LUZE ME TA BISTOSUE ##

Luzea, mehea eta dirdaitsua, baina nabarmena. Edozertan erabilia, bana pertsonekin ere. Gauza edo pertsonak meheak direla, eta askotan fruitu edo onura gabekoak adierazteko erabilia.

- *kotxie luze me ta bistosue, baie korriten alijandro*
- *sagar arbolie luze meie ta bistosue, baie sagarrik ez*
- *ze argala da ori mutille. Bai, luze me ta bistosue*

## LUZIDU ##

Behar bezain besterako eman.

- *ainbeste diro paga ta luzidu be ez okeliek*
- *diro pillo bat pagaiko eraztunek luzidu be eztau eitxen*
- *aitxen partilliek luzidu bez, auri da pasaten dana*
- *gauze gitxi erositxe be asko luziten dau*

Gaztelerazko **lucir** aditzetik hartua da eta aditz funtzioa betetzen du, zentzua berdina ez bada ere.

**lucir** → **luzir** + **du** → **luzidu**.

## LUZIEN ##

Ur azpitik igerian.

- *nik, luzien Izarorarte uger*
- *txo, afronto, zuk luzien ronpiolaserarte bez*
- *konkurso bat eingu zeiñek obien luzien*

## LUZIMENTO / UE ##

Aurrekoa, baina oraingoan izen funtzioan agertzen da.

- *onek diruek eztako luzimento andirik*
- *orrek zapatak luzimento andikuek tiez*
- *luzimentoko belarrikuek erosi arren, eztotez imitxen*

**lucir** → **luzir** + **-miento** (gaztelerazko atzizkia) → **luzimento** eman du.

