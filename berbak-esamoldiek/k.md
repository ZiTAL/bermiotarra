# K #

## KABRA GORRIDXE ##

Itsas kabra. Konparazioan, kolore gorriagatik.
 
- *Laiden on nai eguzkidxe artzien tunbera, kabragorridxe lez para arte*
- *orrek dozana koloriek, kabra gorridxen antza dakozu*

## KABU MONTA EZIÑIK ##

Gura eta ezinezkoa gertatzen danean. Batez ere ekonomian.

- *beti dau a kabu monta eziñik, asko bidau te...*
- *dirorik ez, da ezin erosi neuk gure dotena. kabu monta eziñik beste askon antzien*
- *Benidorrera dxuteko, kabu monta eziñik ibillitxe?*

## KADERA ##

Hemen, mokorra, izterra, berna eta oina, dena batera hartuta izango da.

- *kaderak altza azpidxen zer dauen ikusteko*
- *Demikure dxun gariez da kadera azpidxetako miñe dakot*
- *kadera atziek ikusi zelan dakotezen, zuri edo baltz?*
- *kaderatatik agarra tsoie ta kalera atara dauie*
- *kadera ganera dxeusi dxast arridxe*

Azkuek ere jaso du, baina honek, **extremidad inferior** dio. Kintanak, **pierna** jartzen du.

## KADERAK ALTZA ##

Denbora ez galtzea.

- *au imie eztau ondo, kaderak altza biar duz*
- *kaderak altza! Odola galtzien dau te*
- *arinau altza bizan duz kaderak, oin berandu de*

## KADERAK MOBIDU ##

Denbora ez galtzea.

- *kaderak mobidu berandu de ta*
- *kaderak mobiten bazuz ariñau aillegako gariez*

## KAELA ##

Ogi zati handia.

- *nora zuez zu ogi kaela artun de ba?*
- *ogi kaela eskuen artun ezkero, dxatekue, lo bertan*
- *okiñ dxun gosiegaz ogi kael bana artun de gaztaiegaz, bera dxan da etzera*

## KAFEKOLETXIE ESNIEGAZ ##

Kafesnea.

- *ata eistezu kafekoletxie esniegaz bidxotza lo dakot eta*
- *goizetan armosotarako kafekoletxie esniegaz elegante oten da*
- *kafekoletxie esniegaz hartzien badoten kumunera nuen osti bi txe erdigaz*

## KAIDIE ##

Joera.

- *auna mandarantz dako kaidie*
- *beraiñe dako kaidie, beti dau beragaz*
- *beti egoten da nonorantz kaidie*

## KAIGANE ##

Goialdea.

- *zer eitxen zu or kaiganen parata ba?*
- *an dakozu a kaiganen, errebatiue ikusten*
- *e? kaiganen zauz ba, balkoitxik obeto ikusten diez ela?*
- *bestela zauzie kaiganen madalenie ikusten*

Hitz konposatu honek erabilera zabalagora jo du:

**kai** + **gane** → **kaigane**.

## KAIXE ##

Arduratu.

- *zure aiztie barriz ezta kaixeten bape, neure pentsure itxitxen dau dana*
- *geidxau kaixe balekizara, beste txori batek kantako lekitzu*
- *asko kaixe da nire gixona, gauzek aurrera atarateko*
- *kaixetute nau neu be, ia zeuzer eitxen badun*

## KAIÑE ##

Itsasertzean edo itsasadarretik irteten duen behe-lainoa. Kalima.

- *Izaro be tapata dau kaiñegaz*
- *zarratu dau gaur kañe, ez da ongo errekie ikusterik*
- *Gerniketik berantz dator kaiñe*
- *ori kaiñe laster kenduko da ta eguzkidxe okingu plaidxen*

## KAKA ##

Mozkorra.

- *amabost egunien dako kaka ganetik kendu barik*
- *kaka dakozu zuk alabatxi, mozkorrik zauz de*
- *klaro dakona kaka, orduri be eztotso beitu ela?*
- *atrapako doten kakagaz, aste guztidxen enau ikusiko etzien*

## KAKA ATARA ##

Errieta gogor egitea.

- *zelako kaka atara dost, eztotsatelako ekarri erregalue*
- *kaka atateko kapazidadie baiño eztako arek*
- *kaka ata dotsu ezta! Ez eiñ kasurik, laster pasako dxatzo*

## KAKA BADAN / ZARAN BEZ ##

Arreta erakartzen ez duen gauza edo pertsona.

- *ainbeste denporan bertan da iñok kaka bazaran bez*
- *arraiñek bertan da kaka badan bez*
- *erroparik onenak soiñien da kaka badan bez*

## KAKA BURUTIK BERA ##

Aintzakotzat hartu ere ez, abusatu, burla egin.

- *onek imiek kaka burutik bera eitxen dostie*
- *itxitxen batzazue kaka burutik bera eingo dotsue*
- *ondo artun, da gero kaka burutik bera*

## KAKA DAIDXOLA ##

Larri ibili, estu, arduratuta.

- *ezkonduteko egune zemat eta urriau, istuau; kaka daidxola dabiltzu*
- *eztai nik zeitxik dauen kaka daidxola, ez dxatzo pasako ezer nobidxuri txe*
- *kaka daidxola ibil gariez trena atrapateko*

## KAKA EITXEKO ASTI BARIK ##

Beti presaka ibiltzea.

- *alabie ezkondu dxatzonik eta ona, kaka eitxeko asti barik dabiltzu*
- *dxaidxek zelakuek tizen be eztaitx nik alabatxi, kaka eitxeko asti barik nabil da*
- *il be alan eingo zara zu, kaka eitxeko asti barik*

## KAKA EITXEKO BALIDXO BEZ ##

Ezertarako balio ez duen pertsona.

- *amen munduen kaka eitxeko be balidxo ein bide gero*
- *orrek enbriek kaka eitxeko be eztau balidxo, orreitxik dau ezkondu barik*
- *eztozue ernegaten zentimorik pe, kaka eitxeko be eztozue balidxo*

## KAKA EITXEKO INDXARRIK PEZ ##

Pertsona epela, energia bakoa.

- *orrek koitxaduek zer eingo dau ba, kaka eitteko iñdxarrik pe eztako ta*
- *ia akabata dau gizajie, kaka eitxeko idxarrik pe eztako*
- *nora onekaz, kaka eitxeko indxarrik pe eztakoienakaz*

## KAKA EITXEKO MOLDARIK PEZ ##

Pertsona epela, energia bakoa.

- *kaka eitxeko moldarik ez, baie berbie zemakure*
- *zeuk ein bi dozule, baie kaka eitxeko moldie biar da*

## KAKA MEIAU EIÑ ##

Ekonomian zuhurtziaz jokatu beharra, arreta handiz ibili.

- *panoramie ezpada kanbidxeten, kaka meiau einbiku*
- *alabatxi gastaixu gitxiau, ostantzien kaka meiau einbikozu*
- *bota, bota dirue, laster etorko dxasku kaka meiau einbikun sasoie ta*

## KAKA MOKORDUE LEZ ##

Bertan behera itxi, botata, edozelan.

- *zapatak, barritxen egunien-egunien soiñera, gero kakamokordue lez zokondo baten itxi*
- *lelau dana ondo ta gero kakamokordue lez itxi*
- *zelan itxitxen zuz kakamokordue lez ba, edozelan?*

## KAKA OKIÑ ##

Figuratiboan *torta*.

- *kaka dakot nik, eguerdiko amabidxek, da ondiño eguerdidxe imin barik*
- *ori ezta imitxen olan, aulan baiño, zelako kaka dakozu ba*
- *arek tako kaka! Bi mille pezatagaz pentzaten dau Dolostitxik bueltie eitxie*

## KAKA PURRUSTIE ##

Esaldi honek, segun eta zein tonutan egiten den berba, esanahi ezberdina edukiko dau: sinestezina den gauza bat errefusatzeko, burlazkoa, haserrea adierazteko.

- *ogei mille pezeta paga zule? Zeure kaka purrustie!*
- *datorren urtien dxungo garizela Benidorrera? Kaka purrustie*
- *kaka purrustielako jersie erosi dot, ez dau balidxo paga dotena*

## KAKABELENA ##

Marea behean dagoenean agertzen den lokatz beltza.

- *aixarrak atrapaten nuen kakabelenatara*
- *portuko kakabelenatara dxeusitxe etor dxast semie, Afrikako baltza baiño baltzau*
- *asmaten dozue kakabelenako atsa?*
- *onek imiek kakabelenie lako kaka eitxen dost*

Azken esaldi honetan **kaka** hitza errepikatuta agertzen da.

## KAKABIARRAK ##

Lan edo behar zikin guztiak.

- *kakabiar guztidxek ein biar, eztauela gure be*
- *zuk ein zeuk gure zune, kakabiarrak eitxeko neu nau*
- *kakabiarrak itxi txuz arek eztaitx nok eitxeko*

## KAKADXALE ##

Pertsona zekena, dirua gastatzea gustatzen ez zaion pertsona.

- *kakadxaliaue da, edozer dxanda bizi diez dirue ez gastatitxik*
- *neure alabien koñatie be kakadxale utse da, beti betiko erropakaz dabill*
- *kakadxalie da, baie beste leko batetik dxuten dxatzoz diruek*

Adjetibo honen konposizio gaiak izen bat eta adjektibo bat izanda ere, gero adjektibo bat besterik ez du eman.

## KAKAGAZ ARPEIDXEN DXO ##

Burla egin. Engainatu.

- *auri dona kakagaz arpidxen dxotie, ondiño ganera zeuk takozu errozoie*
- *itxi ein tzazu kakagaz arpidxen dxoten? Nik enauen parkatuko*
- *berak emon berbie eingo dostela erropie da gero ein bez, ori kakagaz arpidxen dxotie da*
- *ez itxi kakagaz arpidxen dxoten*

## KAKALARRIDXE ##

Dena arin egitea nahi duena.

- *kakalarridxe zara baie, ikasko zu trankillaue ezaten*
- *kakalarridxe lez ibill dxe, da gero be eiñ dxau etxeplastue*
- *eztost itxi baketan pulserie erosi arte, kakalarridxe da ta*
- *ba kakalarridxe lez nabill, eztakotelakon denporarik alperrik galtzieko*

## KAKALEKUE ##

Itsasontzietan komuna bezala funtzionatzen duen leku bat. Hala ere **irola** hitza jarrita agertzen da Dena den, herrira pasatu dena lehenengoa da eta esanahi berdina emango diogu komunari, nahiz eta askotan peioratiboa izan.

- *kakalekue pintxe bidela esan dau patroiek*
- *gure kakalekue baino politxaurik munduen bez*
- *kakalekuen sartunde emoten txuz orduek leiduten*

## KAKAMOLTZO ##

**Kakalarridxe**-n alderantzizkoa eman digu. Pertsona trankila.

- *ezta egon ba, kakamoltzue lez bertan , neu dxun arte?*
- *ori dona kakamoltzue ezatie, desdeluego, ez zu merezidu dirorik emotie*
- *bestelako kakamoltzuek zauzie or, dxaten noiz emongo*
- *zer, kakamoltzo, zer erosi zu ba?*

## KAKANARRUE ##

Pertsona edo gauza txikia, eskasa, gutxi garatua.

- *kakanarruen besteko sagarrak erosistazuz alabatxu*
- *a motorra! Kakanarruen bestekue badan, nora dxungo da ba*
- *zer eingostazu zuk niri, kakanarru orrek?*
- *areri kakanarrueri be etzazu eitxen geidxau?*

## KAKATAN PLAUST ##

Bi zentzu adierazten ditu: geldi geratu basatan edo leku zikin baten eta figuratiboan, arazo ez atsegin baten sartu.

- *zu kakatan plaust eiñdxe be feliz ezango lekizara*
- *dana guzan dau traga da kakatan plaust eiñdxe akaba dau*
- *olako nastietan sartzien dana kakatan plaust eiñdxe geratuko da*

## KAKATROSKUE ##

Pertsona edo gauza dorpea, zabarra.

- *kakatroskue lako zapatak erosi zuz*
- *zeu zara zu kakatroskue ezer be ez dxatzu gelditxuten ondo ta*
- *onek kakatroskuek tiez da ekarri belarriko fiñauek*
- *ezta dxuen kalera... belarridxetan kakatrosko bi imiñitxe*

## KAKATZA OKIÑ ##

Figuratiboan **torta**. **kaka okin**-en parekoa dugu, baina gogorragoa da.

- *nok esan dotsu zuri, arraiñ asko atrapa dauiela, Mirenek? Kakatza dako arek, eztauie atrapa ezer da*
- *kakatza zeuk takozu zuk; eureneko patroiek esan dau*
- *kakatza dakot nik, ezkontzako erropie be ondiño erosi barik dakot eta*

## KAKOTA ##

Mozkorra.

- *okiñ dxauen kakotagaz bienganetik altza be ezta eiñ*
- *kakota atrapaten kanpeoiek gariez*
- *kakota kakotan ganien atrapa dotez*

## KAKULEKEIDXEK ##

Aitzakiak.

- *zuok beti kakulekeidxek eitxen indxabak ez jateko*

## KALAI MALAI ##

1. Erdipurdian ibili. Ez ondo. Pertsonak zein gauzak.

- *gure aitxe kalai malai dau, eztau auentako askorik*
- *ori telebisiñue kalai malai dabill, arreglaten erun bide edo lasterko da*

2. Badaezpadako pertsona edo gauza.

- *kalai malaiko kotxie erosi dau, eztotso auentako egun bi*
- *eztai nik zelan erosten zuen kalai malaiko gauzek*
- *kalai malaiko egualdidxe dau, da ez gariez dxungo plaidxera*
- *ori personie kalai malaikue da ta ezta fidxe biar orregaz*

## KALAMATRIKA ##

Eztabaida. Iskanbila.

- *beti nabil beragaz kalamatriken, eztost eitsen kasurik eta*
- *isillik on, eztot gure kalamatrikerik eta*
- *auntxe be kalamatriken dabiltzez neure goikuek*
- *ori beti due kalamatrikien bille*

Azkuek jaso du bere hiztegian, baina zentzua el **clamor en la conversación** eta **griterio** da. Kintanak, ostera, **sabiduria maliciosa** dela dio. Beraz, esanahi ezberdina.

## KALBA ##

Piper egin. Eskolara joan barik kalean geratzea. Analogiaz, beste leku batera ez joatea kalba izaten da.

- *meisuek esan dau gure imiek kalba ein dxauiela aste guztidxen*
- *kalba eiñ dxauie sagarretan dxuteko, da gero aldianuek atrapa*
- *txo kalba ein zu, ez zara etorri txokora*
- *kalba ein zu plaidxera, zer ba, tertzinak etor dxatzuz ela?*

Azkuek, hitz honen definizioa **juego de bolos** dela dio. Baliteke hortik sartzea, umeek eskolara joateari uzten diotelako kalean jolasteko. Baina zalantzazkoa denez, zalanetan jarri behar.

## KALBISTERO / A ##

Piper egiten duena.

- *ia zelan portaten zaran e? Eztot gure kalbisterarik eta*
- *seme kalbisterue dakot alabatxu, eskola batera be ez ei da dxuten esan dost profesoriek*
- *kalbistera! Non on zara ba dxostera etor barik?*

Beste hitz batzuekin gertatu den bezala, bi hitz hauek ere erdaraz berba egiten denean ere entzuten dira:

- *has hecho kalba, eres una kalbistera*

## KALE GOGORRIEN ##

Miseria gorrian.

- *il dxenien fameli guztidxe geratu zan kale gogorran ganien*
- *oraiñ ezteidxela ein negarrik, ze berak pe ainbeste jente itxi dau kale gogorran ganien*
- *ime terno asko itxi txuz kale gogorrien, etziek eta diruek ostute*

## KALIEK AUSTEN ##

Kaleetan zehar ibili. Kalez kale.

- *egun goixerik dabiltzu a kaliek austen*
- *beran amari ez dxatzo gustaten kaliek austen ibilltxie ba*
- *oingo ime guztidxei gustaten dxatzoie kaliek austen ibilltxie*

## KALINPAN ##

Egunaren ordu guztietan kalean egotea. 

- *egun santo guztidxen dabill kalinpan*
- *da kalinpan ibillitxe zelan estudidxeko dau ba?*
- *goixien kalinpan ibilli bazara oiñ etzeko biarrak ein bizuz*
- *udien danok ibilltxen gara kalinpan*

## KALINPANERATU ##

Kalean ibiltzen obitu dena.

- *gure Amaia len ezta ezan olakue baie oiñ kalinpaneratu eiñ dxe*
- *zu bakixu kalinpaneratute zauzena?*
- *onetan egunetan kalinpaneratute nabill*

## KALINPANERO / A ##

Kalean orduak ematen dituena. Gizonezkoa zein andrazkoa.

- *au imie kalinpanero utse da*
- *kalinpanerie lez dabill, da eztau eingo ezer eskolan*
- *kalinpanerak eta kalinpaneruek asko dauz gaur egunien*

Hitz hau gaztelerara ere pasatu da, askotan **eres una kalinpanera** ere entzuten baita.

## KALMA ZURIDXE ##

Itsaso barea. Konparazioan ere erabiltzen da. Haserrekuntza ondoren, gauzak bere onera doazenean.

- *kalma zuridxe dau, plaidxera dxuteko modukue*
- *gaur dxungo diez itxosora kalma zuridxe dau te*
- *okela txikitxuek eiñ dxe gero kalma zuridxe*
- *esatekuek esan dotsoie alkarreri, baie oin kalma zuridxe dau*

## KALMUNE ##

Bare unea. Zentzu guztietan erabilia.

- *auntxe dxungo gariez, kalmunie dauen artien, euridxek ez atrapateko*
- *aldarridxek gogorrak ezan diez, baie kalmunie eiñ dxenien normal on gariez berbetan*
- *kalmune baten itxosora urten dauie*
- *doloriegaz eziñ dxot eiñ biarrik pe, da kalmuniek okitxen dotezenien eitxen dot eitzeko dakotena*

Beste askotan legez, itsasoko berba bat beste estraktu batzuetara zabaldu da.

## KAMADEMOILLIE ##

Antzina, koltxoiaren azpikoa deitzen zitzaion gaur egun **somier** deitzen zitzaionari.

- *kamademoille zarrak bota da barridxek eroxi bi dotez*
- *kamademoille gogorra erosi gero, obiauek tiez da*
- *ba niri geidxau gustaten dxastez kamademoille biguntxuek*

## KANKAMO ##

Burmuina, burua (figuratiboan).

- *kankamuek pe atrapa eitxen dostez kotxe barridxe erosteko esaten*
- *ez artun iñori kankamorik, eztotsut eingo zeuk diñozune ta*
- *buruko kankamuetararte nau eurokaz gauzekaz*
- *kankamuek galdute dabill aspaldidxon*

Hitz hau, ontzietan txikotak amarratzeko kabilen gaztelerazko **encamo** izenetik dator. Gero, zentzu figuratuan beste esanahi hori hartu du.

## KANKANKAN ##

*Karkarkar* barrea bermiotarrez.

- *Ze txiste ona konta doskun Txilibristok! Kankankan!*
- *Zelako zartadie hartun zauen ba! Pentsa utsegaz txisek pe urten! Kankankan!*
- *Atzorik txise daidxola nau beronegaz txistiegaz! Kankankan!*

## KANKAÑADO ##

Azaleko nafarreria gaixoak aurpegian utzitako zuloak dauzkanari esaten zaio, gizona zein emakumea izan. Gauzei ere aplikatzen zaie.

- *kankañaduen arpidxe dako*
- *Sofia kankañadien alabiegaz ezkondu de*
- *sagar kankañaduek tiez onek*
- *a mutille gustaten dxatzu! Beran kankañaduen arpidxegaz!*

## KANKILLOI ##

Bonbiltzar.

- *kankilloi bat ein dxot pintxe pantalla moduen imitxeko*
- *kankilloiek politxek ezaten diez adornorako*
- *kankilloien ekar bide ardaue aste guztireko*
- *kankilloiegaz dxo dau buruen*

Azkuek ez du jaso hitz hau, baina bai **kankil** forma. Baliteke hau izatea bestearen oinarria. D.A.R.k bai jaso duela Bermeokoa dela azalduz.

**kankil** + **-oi** atzizkia → **kankilloi**.

## KANKINKABARA ##

Edozelan. Inklinatuta. Okertuta. Txarto jarrita.

- *agiñek takoz kankinkabara, nora gure*
- *ori kuadrue kankinkabara eskei zu*
- *bertan frontoien, sille guztidxek kankinkabara on diez*
- *zelan iñ txuz botoiek ba, kankinkabara?*

Umeen antzinako jolas baten izena hartu du. Ormara begira **kan-kin-karaba** esaten zen. Nondik pasatu den hizkera arruntera inork ez daki.

## KANPA DOBLADUEK ##

Elizako kanpai guztiak batera jotzen dutenean. Konparazioan zerbait ospatzen denean.

- *kanpa dobladuek dxoten dauz, zer zelebraten da ba*
- *elixe guztidxetako kanpa dobladuek entzuten dotez*
- *dxo kanpa dobladuek, amen zeozer pasako da ta*

Bitxia da, berbak laburtzen ohituta dagoen batek **doblauek** esan beharrean, osorik esatea, **dobladuek**.

## KANTA BARIK LO ##

Berehala loak hartzea.

- *gaur kanta barik eingot lo. kantzata nau te*
- *onek imiek kanta barik eingo dau lo*
- *dxun trankill kanta barik eingo dau lo ta*

## KANTA SEGIDILLETAN ##

Eten gabe kantatzen aritzen denean.

- *zueneko ama goizerik dabil kanta segidilletan*
- *eskursiñuen dxun garizenien kanta segidilletan dxun garizen autobusien*
- *ene alabie, loteridxek urte dotsu le? Kanta segidilletan zabiltz*

Andaluziako **seguidillas** berba hartu da esaldiak egiteko. Agian, euskarazko abestiak ez zirenez entzuten, orduko jendearentzat kantu guztiak ziren **seguidillas**.

## KANTSAZIÑO ##

Nekadura. Ahuldura.

- *ai zelako kantsaziñue dakot ba, da ori ezer ein barik*
- *kantsaziñue kentzieko bikarbonatue da ona*
- *kantsaziñue andidxe bakozu oien sartun*

## KAPAN ##

Denboraleari aurre egiten, geldi itsasoan. Konparazioan herrian denbora txarra dagoenean edo gauzak txarto doazenean.

- *lau egun eiñ dxuz kapan, da idxe ondora dxun gariez*
- *kapan badauz eztau arraiñik*
- *geu be amen gauz kapan datorrenari arpidxe emoten*

Maileguzko berba bat hartzen dugunean askotan egiten den bezala sustraia bakarrik hartu da.

## KAPAUE ##

Lainotua.

- *egualdi kapaue badau ezkara dxungo plaidxera*
- *gau kapaue dauelez eztiez ikusiko estrellek*
- *goi kapaue on da be, eguzkidxek dxo eitxen dau gero*

Gaztelerazko **encapotado** hitzetik sortua da.

**encapotado** → **kapotado** → **kapotaue** → **kapaue**.

## KAPONA ##

Emakume antzua.

- *arek kapona txarridxek niri esateko lotsabako imiek dakotezela!*
- *ezta ezkondu, dxakiñ dxauelako kaponie dala*
- *ba zure nebien koñatuegaz ezkondu dana be kaponie da*

Gaztelerazko **capón** = **pollo castrado** hitzetik dator; baina hitz hori emakumezkoentzat desegokia denez **a** bat sartu zaio femeninoa egiteko.

## KARINKARA ##

Aurrez aurre.

- *zure ama ta ni karinkara bixi gariez*
- *karinkara ikusi dotenien odolak pe berotu eiñ dxastez*
- *karinkara topaten dotenien esango tsatez nik areri lau berba*

## KARNADA ##

Karnata sexuala.

- *karnadie etsonien emoten degolluek ezaten diez aren artien*
- *eztotsu emoten andriek karnadarik ela?*
- *aur due ori karnada freskue bille neskatill gaztieñe*

## KARRAJO ##

Etxeko ibilgua.

- *gure etziek karrajo luzie dako*
- *ba niri karrajo bako etzie gustaten dxast*
- *karrajorako alfonbra barridxe erosi dozule?*

## KARRAMARRUE ##

Minbizia.

- *osabari analizuek ein, eta karramarrue atrapa txoie*
- *tripen min dakola ta, medikunera juen, eta karramarrue dakola esan txoie*
- *Ur Handitan telebisiñoko programan bermiotar batek karramarrueri buruz berba ein zauien*

## KARRERIE ##

Solasgaia.

- *ara, auntxek okin dxu zeure karrerie, ia nondik zabiltzezen*
- *egun guztidxetan okitxen dau beran nobidxuen karrerie*
- *guk eztu ataraten politikien karrerarik ez asarraruteko*

Ez dago argi nondik sar zitekeen gaztelerazko hitz hori eta gainera zentzu horrekin.

## KARRIDXUE ##

Igarotzea. 

- *karridxue, karridxue ezan da arena, patata zakuek etzera eruten*
- *arraiñ guztidxen karridxue ordubetien ein dxu*

Gaztelerazko **acarreo**.

## KARRIE ##

1. Jausi. Behera etorri.

- *atzo esan dau telebisiñuek erri txikitxu bateko elixie karrie dala*
- *orregaz pixugaz nora zuez ba, karrie ein bi zu te*
- *udxolakaz kasinue karrie da beiek amore emonda

2. Igaro.

- *karrie dauie etzeko traste guztidxek*
- *sagarrak karrieten ibilli diez*
- *ezpadakozue zer ein, karrie aunek zakuek*

Gazteleraz **acarrear** izango da.

## KARTA FALTZO ##

Pertsona faltsua.

- *orregaz ez fidxe karta faltzo da ta*
- *ez nauen esango olako karta faltzue danik*
- *lelau fin fin ibilli da gero karta faltzuek urten*

## KARTAPARTILLEK ##

Kontuak konpondu; zentzu guztietan.

- *zer, eiñ dxauie kartapartillek ela?*
- *bai, arek eiñ dxauie, baie zuk eta nik pe kartapartillek ein biduz*
- *zemat eta ariñau eiñ kartapartillek, obeto*
- *kartapartillek eiñ dxuz, baie ondiño eztogu konpondu dana*

Hitz honek ez du zentzu handirik formari begiratu ezkero, baina hor dago eta badirudi, **cuentas de partija** hitz multzotik sartu dela. **Partille** arrainontzietan egiten den diru banaketa da. Eta banaketa hori mahai baten inguruan egiten zenez, mahai gaineko kartak edo **karta-partillek** hori izan liteke.

## KARTOLAK ##

Gurdien hegaletako tapak.

- *ia erdu neugaz baserrie gurdidxeri kartolak imintzen*

## KASKABELA LAKUE ##

Oso arrain freskoa. Batez ere bokarta.

- *ekar dauien bokarta kaskabela lakue ezan da*
- *arek ekar dauena bai ezan da kaskabela, baie bestie dungulue eiñdxe etor da*
- *prezidxo andidxe eiñdxau orrek antxobiek, kaskabela lez dau te*

## KASKANTE ##

Alditsua, koskatia. Pentsaera erraz aldatzen duen petsona.

- *orregaz ez ein berbarik kaskantien gauzek esango dotsuz de*
- *zelako kaskantie zara ba, arin kanbidxe zu berbie*
- *kaskante utse da, ontxe dau ondo, da beste bueltan kasurik pe ez*

## KASKARRATOIE ##

Haitzetan aurki daitekeen karramarro txiki uletsua.

- *ama, kaskarratoien ama dakot atrapata*
- *kaskarratoi gitxi topaten dice oiñ atzetan*
- *ama! Kaskarratoie tangarruen barruen!*

## KASKIE ##

Zoratu, erdi edo osorik.

- *kaskie eiñ dxela, da aurregaz atxakidxegaz, diro guztidxek kendu tsoie*
- *zelan kaskie da ba, ointxerarte ondo egon da ta*

## KASKIETA ##

Zoratu, erdi edo osorik, **kaskie**-ren adberbiozko forma da.

- *isilik on e? Kaskieten asitxe nau ta ez dakot burue orretarako*
- *zeuk pe ez imiñi kaskieta zauzenaren atxakirik*

## KASKOTIE ##

Atunaren buruaren atzealdea. Konparazioan edozein pertsonaren burua.

- *nire gixonak kaskotie atrapa dost beragaz dxuteko partidora*
- *nik eztot biar kaskotie atrapatirik gixonagaz edonora dxuteko*

## KATAPLASMIE ##

Pertsona gogaikarria. Lapa.

- *geu alegiñek eitxen andik dxuteko da bera kataplasmie bertan, mobidu barik*
- *zelako kataplasmie zara ba*
- *orkestie be kataplasmie ezan da ta gu abrosidute*

Gazteleraz ere horrela esaten zaio pertsona lapa bati.

## KATUEK AUEN IBILLIKO MODUEN ##

Urratuta. Erasanda.

- *gau guztidxen parrandan ibillitxe, katuek auen ibilliko moduen, ezta?*
- *bestiekaz nauenien, neu be katuek auen ibilliko moduen oten nai*
- *Bilbotik bueltie eiñdxe katuek auen ibilliko moduen on da*

## KATUEN BIZARRAK FEO ##

Gauza itsusia katuaren bizarrak bakarrik direnaren ustea.

- *onek kortiñek feo ei dauz, baie feo bakixu zer, katun bizarrak*
- *katun bizarrak pe feo oten diez, baie berak aldien*
- *orren zapatan feuel Feuek katun bizarrak, ori eztakixu le?*

## KATUEN GLORIDXEN ##

Eguzkitan katuak egoten diren moduan, lasai eta gozotan.

- *bestela gauz berton, katuen gloridxen*
- *egun santo guztidxen on gara aretzan tunbeta katuen gloridxen*
- *ze ederto zauzien katuen gloridxen*

## KAÑABERA TXIKIDXEGAZ DIRUEK ALA ##

Diru asko irabazten.

- *an dabiltzu a, kañabera txikidxegaz diruek alaten*
- *zu! Iñok pe eztakidxela ibil zara kañabera txikidxegaz diruek alaten*
- *ala, ala! Ala kañabera txikidxegaz diruek!*

## KAÑADA ##

Berna-hezur. Tibia.

- *emon dosten zartazuegaz kañadie apurtu dost*
- *kañadie dakot baltzitxute*
- *kañadan artun dau golpie da geldik on bidau illebetien*

D.A.R.n bakarrik dator eta T. Etxebarriaren Lex. aipatzen du.

## KAÑUEK KONPONDUTEN ##

Haserre bizian jarri.

- *ez imiñi iñor kañuek konponduten, jenidxotan nau te*
- *beti zauz zu kañuek konponduten*
- *zeitxik gauzen kañuek konponduten, eurek gure dauiena eitxen dauzelako*

## KEBRA ##

Erabat nekatuta. Ahulduta.

- *San Juanetik kebra-kebrata etor nai*
- *eindxun beste biarregaz, kebrata geratu gariez*
- *onek boltsiek kebra eitxen nau*

## KEIE ATARA ##

Bi zentzutan agertzen da: biziki jardun egitekoan, eta errieta ederra egin.

- *zelan para dxast ba, keie atara dost*
- *eztau biar arek askorik edozeitxik keie atarateko*
- *gau guztidxen dxantzan, zapatai be keie atara tzagu*
- *madalen egunien goiko plazan arridxei be keie atarako tzat*

## KEO ##

Nekatuta, lanerako adore gabe, zentzu figuratuan, noski.

- *atzo eiñ dxun juergiegaz keo eiñdxe nau*
- *onek beruek keo eiñdxe itxitxen zaitxuz*
- *esan dotsozen berbakaz bakarrik, keo itxi dau*
- *lelangoko ostidxegaz itxi dau keo*

Ingelesezko **knock-out** etik dator.

## KERIXE DIRUE ##

Diru gutxi. Asko izanda ere, gutxi iritzi.

- *ogei milloi urten dostez loteridxen, da ori zer da ba, kerixe dirue*
- *kerixe dirue geurie, dxateko be eztauie irebazi txe*
- *kerixe dirue dala esan bai berak, baie diro andidxek irebazi dauie*

## KIKADA ##

Begirada bota.

- *Lameratik dxun naienien kikada da bat ein dxot Izaron*
- *bota kikada bat elixen mezie asi badan ikusteko*
- *aurtik bentanatik ein kikadie ia euridxe badan*

## KIKILDXU ##

Koldartu.

- *kikildxu ein zara alabatxi, zek agarra tsu ba?*
- *ostidxek emongo dotsozela esan tsonien kikildxu eiñ dxe*

## KIKILLE ##

Zakila.

- *kikille dakot gogortute ezer ein barik*
- *zure kikille eztabil ondo antza, hainbeste denporan ezer ein barik*
- *aur dabiltzuz orrek euren kikille saltzien, lotsatu be eztiez eitxen*
- *berari agure zantarrari asgurek ein biar kikillen*

## KIKIMERA / KIKUMERA ##

Must egin uretan.

- *bigarren kikimeran dxo atxie da paralitiko geratu da*
- *kikumerak eitxie asko gustaten dxasku baie, atentziñugaz ibillitxe*

## KIKIRIKI ATZA / USEIÑE / SUNDIE ##

Lehenengo hitzak oilar gaztearen kantua esan nahi badu ere, kasu honetan beste modu batera erabiltzen dugu, hau da, **kea** esan nahi du. Gero **sund(e)a**, **usaina** eta **atza** berbak erabiliz egingo dugu lokuzioa.

- *zelako kikiriki atza bertan etzien, iñoiz garbitxu barik...*
- *puf! Zelako kikiriki useiñe! Non ibil zara ba?*
- *atakontu gitano tartien ibilli garizela, dakun kikiriki sundigaz*

Azken esaldi honek informazio gehiago ematen digu, zeren **kea** hitza ijitoekin elkartzen baitugu.

## KIKU ##

Begirada bota. **Kikada** hitzaren sinonimoa izan daiteke.

- *portutik kiku bet eiñ dxot nire nobidxue etor badan dxakitxeko*
- *etor da zure ama, baie kiku eiñdxe dxun da*
- *esan dau kiku eitxen bakarrik etor dala*

## KIKUKE ##

Kirik egiten. Zelatan.

- *beti dabil kikuke, zer ikusiko*
- *Miren balkoitxik on da kikuke ia zer pasaten kalien ikusten*
- *sartun barrure kikuke on barik or atien*

## KILIN KOLAN ##

Segurua ez dena. Kolokan dagoena.

- *ama be kilin kokan dau da eztaitx dxungo bagariez bakaziñutan*
- *onek botoiek kilin kolan dauz*
- *eskillara barridxek ezanda, daburduko kilin kolan dauz*
- *agiñek kilin kolan dakotez, atara ein bi dotez*

Hitz hau, Azkuek bere hiztegian jaso duen **kili-kolo** hitzaren aldaera izan daiteke.

## KINITO ##

Ardo gozoa.

- *zuri asko gustaten dxatzu kinito gero*
- *imien egune ezan da, ta pastelak eta kinito ekar dosku*
- *emon kinito edaten, da gero mozkor mozkorrik etzera*

**Quina** edariaren izena hartu dute ardo gozo guztiek, apur bat aldatuta, noski. Kasu honetan diminutiboan hartu da.

## KINKILLEIDXE ##

Kinkila. Purtzileria. Zentzu despektiboan, zirtzileria.

- *zer da ganien daruzuna ba, kinkilleidxe daruzu te*
- *zer ez lekidau imingo arek, dendako kinkilleidxe osue*
- *kasinora dxuteko kinkilleidxe erosi dau, gutxi dako lez*

Normala da kinkila dendetan saltzen diren gauzen artean zirtzileria izaten denez, honi *kinkilleidxe* deitzea.

## KINPULIE GANETIK KENDU ##

Mozkorra gainetik kendu.

- *etzera dxun orduko ronpiolasera dxungo nai uger, kinpulie ganetik kentziko*
- *irugarren egunien be kinpulie ganetik kentziko okiñ dxau. da zelakue okin be*
- *txo, ondiño kinpulie ganetik kendu barik!*

## KINTXEL BAT ##

Asko, kantitate handia.

- *kintxel bat dxan dot eta oiñ amen nau tripie altza eziñik*
- *onek boltsiek kintxel bat pixeten dost*
- *onek zapatak kintxel bana dakoie bakotxak*

## KIÑE ##

1. Azkura izaten denean hazkatzea.

- *kiñeten nabil, baie bizarreko azgurie ez dast pasaten*
- *bizarra kiñeten... Magu pentsakor!*
- *belarridxe kiñeten hasten naienien ezin gelditxu ibiltzen nai!*

2. Zirikatu. Zentzu guztietan.

- *biar bat eitxeko beti ibilli bi zara kiñeten*
- *kiñeta be arek eztau eitxen berak gure dauena baiño*
- *gure alboko andrie beti dabilst kiñeten, gaur be esan dost aulako bat*

## KIRIKILLO ##

Ile kizkurra.

- *kirikillo luze luziek takoz nire muñekiek*
- *beran kirikilluekaz begirik pe ez dxatzo ikusten*

## KIRIKINA ##

Ardo gozoa. **Kinito** hitzaren parekoa dugu, eta jatorria ere berdina.

- *kirikina ta guzti zelebra du kursuen akabakene*
- *kirikina baiño gurau dot txanpana*
- *ime guztidxei gustaten dxatzoie kirikina*

## KIRRIKILLUEK ##

Barrokismoak.

- *orrek armaidxuek kirrikillo lar dakoz*
- *eske, kirrikillo asko dakoien gauzek gero txarto garbiten diez*
- *aunek erropiek be kirrikillo larreidxe dako*

## KIÑADA ##

Keinua.

- *enai konturatu lelangotan da berak eiñ dxostenien kiñadie aurduen dxeusi nai kontuen*
- *bera neuri kiñadaka, da ni santainfanzian*
- *orren kiñadiek zeuzer gure dau esan, kuidadue gero*

## KIÑUE ATARA ##

1. Biziki jardun egitekoan.

- *kiñue atara tzat oneri kotxieri, ia eztau balidxo ezetako be*
- *au erropie ezta gauze, kiñue atara tzat eta*

2. Errieta egin.

*zure aiztiek laguneri kiñue atara tzo, eintzozen aldarridxekaz...*

Baina beste zentzu baten ere erabiltzen dela baieztatu dugu.

## KLARIE ##

Egunsentia. Itsasoan erabiltzen den berba bat da. Herrian ere esaten da.

- *klarie eiñdxe dau, asi gaitxezen gauzek preparaten*
- *klarie etorri orduko dxakiñ dxot egualdi txarra eingo dauena*

## KLAROTASUNE ##

Egunsentia, **klarie** baino gehiago esaten da herrian. Eta gainera, eguraldiari dagokio, hau da, zeruan hodeiak egon ala ez, horren arabera esaten da.

- *klarotasune dakar, altza eingo dau egualdidxe*
- *amen ezta ikusten klarotasunik, seguru euridxe eingo dauena*

Gaztelerazko **claro** hitzari **-tasun** atzizkia jarrita egiten dugu.

## KOBLA ##

Arrantzarako apareiua. Kordelean amuak jartzen dira, terminorik terminora, tertza moduan. Askotan arraina amu baten baino gehiagotan etortzen da. Baina konparazioan arrainak neskak edo mutilak izango dira.

- *an! Arek an dakaz, koblan bi*
- *bota dau tertzie baie koblan ez dakar *arraiñ bet pez*
- *itxi geldik, trankil badabill berak ekarko dau baten bat koblan, bi edo iru*
- *amuek ondo imin bidiez koblatan arraiñek atrapateko*

## KOFRIE LEZ BETETA ##

Kofra itsasoko txori bat da. Honek harrapatzen duen guztia jaten du. Horregatik betekada egiten dugunean esaten dugu hura legez beteta gaudela.

- *ezkontzan dxan dun bestegaz, kofrie lez bete gara*
- *an dau a, kofrie lez beteta, mobidu eziñik*
- *eztako dxan txarrik, kofrie lez bete ezkero*

## KOIDXIDU ##

Batu. Itsasoko terminoa da, tresna edo apareiuak batzea esan nabi du. Baina herrian asko erabiltzen da.

- *plaidxen on gariez da jentie gauzek koidxiten ikusi du aixe andidxe dakarrela te*
- *koidxiduten asi ostantzien trena galduko du*
- *aixiek gauze guztidxek dandarrez erun biarreko dauela ikusi dunien koidxiten asi garizen*

Gaztelerazko **coger** da. Baina Mañu eta Bakio bitartean dauden baserriren baten **koixu** entzun dut.

## KOIPEZTO ##

Pertsona zikina.

- *a koipeztue ostabe batorren surre ebai bikot!*
- *aren koipeztuen atzagaz guarda abajo nuen*
- *jaten asi orduko eskuek garbitxu koipezto!*

## KOIPIEN ANDIKO MANDIE ##

Pertsona edo animalia oso zikina.

- *eztot kure dxaten dxuen, koipien andiko mandie dizen lekora*
- *egidxe da, eskatza koipien andiko mandielez dakoie*
- *baie txetxo! Koipezto! Koipien andiko mandie zara!*

Koipearen handiko alderdia garbia beharko luke izan, baina ez, horretan geratu da.

## KOIPIEN ARRAZIE ##

Pertsona edo animalia oso zikina.

- *koipez beterik dakozu etzie, zara, koipien arrazie zara*
- *koipien arrazie ezan ezkero, zelan guzu okitxie ba*
- *bazan gure erridxen koipien arrazakue*

## KOIPIEN MAMARRUE ##

Pertsona edo animalia oso zikina.

- *aizte bidxek tiez koipien mamarruek, soiñeko erropai beitutre baiño eztau*
- *a txikitzerik etor da koipien mamarruen antzagaz*
- *baporien be koipien mamarro utse da*

## KOIXO ##

Herren.

- *Andres koixoka ibildxe, seguru Aritzatxun jeusi eindxela!*

## KOIXO KOIXOKA ##

Herrenka.

- *koixo koixoka dabill izterra apurtute dako ta*
- *koixo koixo pla, aulan zabiltzez zu munduen*
- *koixo koixoka ibilli bi naiela esan dost medikuek*

## KOKOTA DXAN ##

Zigortu. Zentzu figuratiboan, noski.

- *ezpatzo emoten zor tzon dirue, kokota dxango tzola esan dau*
- *alabatxi, lau suspenso atara dozuzela? Kokota dxango tzut!*
- *ezpazara espabilleten kokota dxango tzu aitxek*

## KOKOTA KENDU ##

Gogor zigortu. Zentzu figuratiboan, noski.

- *orrei bakixu ze ein biar dxatzoien, kokota kendu geidxau ez eitxeko*
- *kokota kenduko tzut, geidxau entzuten badot nireitxik ezer*
- *kokota kendu bi dxatzona zeu zara, lotsa bakuori, iñori kondutie kentzien zabiltz da*

## KOKOZILLO ##

Lepondo. Kokot.

- *uliek takozuz kokozilluen sartunde*
- *kokozilluen urten dost zaldarrak*
- *kokozilloko miliegaz eziñ dxot auenta*

Hitz hau konposatua da:

**kokot** + **zulo** → **kokozulo** → **kokozülo** → **kokozilo** → **kokozillo**.

## KOLARRA ##

Etxeko portalea.

- *gure kolarrien arratoiek sartun diez*
- *kolarra garbitxuteko interiñie ekar bizan dot*
- *giltzek galdu dotez da oiñ eztakot kolarrera nondik sartu*

Badirudi gaztelerazko **corral** hitzetik sartu dela. **corral** → **korrala** → **kolarra** metatesiaren bidez.
Azkuek Mundaka eta Bermeorako jaso du hitz hau.

## KOLKOKO OPILLE ##

Bakoitzaren interesak defendatu.

- *ori guztidxe beran kolkoko opilleitxik eiñ dxau*
- *noperak defendidu bi dau noperan kolkoko opille*

## KOLORIE ##

Arrabia. Kolera. Azentuatu egin behar dugu hitz borren zentzua argi uzteko.

- *entera naienien zer eiñ dxauen, neure kólore guztidxegaz beraiñe dxun nai*
- *zelako kólorie emon dost ba, baie eztotsat esan ezebe*
- *eztotsu emoten kólorie, berandu berandu datortzunien zeu berari begire on da?*
- *eztost emoten kólorerik, baie bai ernegue*

Gaztelerazko **cólera** zuzen zuzenean sartu da. **cólera** → **kolera** → **kolerie** → **kólorie** bokalaren asimilazioz.

## KOMADA ##

Antzinako armairu bat.

- *gure amuman komada bat emon dost amak eta ondo barnizeta barridxe lez geratuko dxast*
- *badakidxela euskerie diño, baie komadan barruen sartute okitxeko baiño eztotso balidxo*
- *ori komadie andidxeidxe da onako da beste leko baten imin bide*

Gaztelerazko **comoda** -azentu barik- da. **comoda** → **komoda** → **komada** bi **o** horietako baten disimilazioz.

## KOMENIMENTUE ##

Egokia dena. Komeni dena. Egiteko dagoena.

- *geure komenimentue eiñdxe, autobusera dxun gariez*
- *dxan eguerditxue, ein zeure komenimentotxue da gero lo*

Gaztelerazko **convenir**, euskaraz **komeni** hitzari **-mendu** atzizkia gehitu zaio, ez da egokia, baina horrela gertatu da.

## KOMOSINO ##

Hala delakoan.

- *alkarregaz pasatekuek pasa, da gero, komosino*
- *txo, pellikadak eiñdxe komosino zabiltzez berorregaz*
- *ez ein kasurik pe, badator, geuk pe komosino eingo tsagu berba*

Ikusten denez, gaztelerazko **como si no...** lokuzioa, berba bihurtu da.

## KONDUTIE ##

Fama. Erreputazioa.

- *zer dabiltzu zuk iñori kondutie kentzien*
- *eztot gure entzun be, zelan kentzien dauen orrek kondutie*
- *orrek enbriek kondutie bienganien dako*

Gaztelerazko **conducta** = **manera de proceder** hitza hartu arren, zentzua aldatu egin da.

## KONDUTIE KRIELIEN ##

Pertsona bat difamatzea.

- *total abillek zarie iñori kondutie krielien imintxen*
- *guk iñori be etzagu imitxen kondutie krielien*
- *noperan lepuri beituten etzoienak ezaten diez kondutie krielien imintxen dauienak*

## KONKABIDE ##

Gauza batentzat egokia den zuloa.

- *maidxien konkabidie dako orrek utsuniek*
- *beronen konkabideko armaidxo bat erosi bi de*
- *au ezta onen konkabidekue aurrenxik ezta kabiten*

## KONKABIDEKO ##

Gauza batentzat egokia den zuloa, konparazioan, edo zentzu figuratuan, pertsona ere izan daiteke egokia den zuloa.

- *topako dau orrek pe beran konkabidie dakon personie*
- *beran gorputzek diñotso zelakue dan, gorputzen konkabidekue*

## KONKAN ##

Zalantza. Desoreka.

- *eztot dxakin zer eiñ, konkan on nai, baie azkanien erosi eiñ dxot*
- *ez on konkan da erdu geugaz*
- *egualdidxe be konkan dau, eztaki zer eiñ*
- *au maidxe konkan dau, eztau santus*

## KONOGRAFUE ##

Fonografoa. Gaur egun **tocadisco** erabiltzen da gehien bat, baina noizbehinka entzuten berba hori.

- *egun santo guztidxen konografue imindxe oten da*
- *ezta ezango konografue, radidxue baiño*
- *konografue edo radidxue, niri buruko kankamuek atrapaten dostez*

## KONPLIMENTO BAKUE ##

Harrokeria gabeko pertsona.

- *dakoien beste dirogaz be, total da konplimento bakue*
- *etzeko danak tiez konplimento bakuek*
- *aulan ezan bide, aberatsa ezanda be konplimento bakue*

## KONTADUIDXERAKO ##

Kontagaia.

- *nik eztaitx zelan eitxen dauen, baie beti dako zeuzer kontaduidxerako*
- *ori be kontaduidxetarako dakozu? Eztau zu lakorik*
- *nire gauzek ez ibilli kontaduidxerako, eztot gure ta*

## KONTUEK ETA ERROZOIEK ESKATU ##

Zerbaitengatik azalpenak eskatu.

- *nora zatoz nireiñe kontuek eta errozoiek eskatuten, dxun beraiñe, berak eiñ dxau te*
- *barreka artun dau notezidxe, baie laster dxungo da kontuek eta errozoiek eskatuten*
- *alabatxu, eskatuixu meixuri kontuek eta errozoiek, ori ezin dxe ta*
- *ori zelan ezan dan dxakitxeko albokuri eskatu tzatez kontuek eta errozoiek*

## KONTXIDXOPIEN ##

Udaletxearen azpian.

- *kontxidxopien geratu gara txupinazorako*
- *kontxidxopien oten diez drogaten*
- *udaletxie erre zanetik kontxidxopie baño ezta geratzien*

Kontzeilupean berbatik datorrela uste dugu.

## KOPLA ##

Tontakeria. Aitzakia.

- *koplak eitxen ibilltxen da atentziñue deitxuteko*
- *ez ein koplarik ostantzien berton itxiko zaitxut*
- *dana ezanda koplie, eztau okiñ ezer*

Azkuek ez du zentzu honetaz jaso hitz hau. Bai, ostera, D.A.R.k T. Etxebarriaren **Lexicon** liburuko zita bat aipatuz.

## KOPLOSO / A ##

Tontakeriak egiten dituen pertsona.

- *ezta bape koplosie, beste bat aren lekuen, iñok auenta bez*
- *zu barriz, koplosiaue zara! Pentsa lekide zeu zarala dana*
- *koploso utse zara txo! Koplak itxi da dxan aurrekoue*

Berba hau **kopla** ren eratorria da, adjektibo bat sortzeko posibilitatea eman du.

## KORDEL FALTAUE ##

Esanahi ezberdinak hartzen ditu esaldi honek. Batzuetan pertsona trakets bat definitzeko erabili ohi da. Baina nik zalantzazko erreputazioa daukan pertsona definitzeko ere aurkitu dut, eta ez gutxitan.

- *kordel faltauegaz ibiltxen danak, berak pe fama txarra artungo dau*
- *kordel faltaue ezan beti, da zelako mutille atrapa dau*

## KORDU ##

Etorri, forma inperatiboan, baina tonua ez da aginduzkoa.

- *kordu etzera, berandu da ta*
- *enebada! Amen zeuzer pasako da, kordu ametik!*
- *kordu, kordu, eztot gure or datorren pitxonie ikustie ta*

Hitz honen jatorria gaztelerazko **correr** bada ere, euskarazko **korridu** horren laburpena da.

## KOROSKERA ##

Itsasontzi baten aurrearen itxura. Baina, askotan, herriko hizkeran, pertsona baten aurpegia edo egitea edo antza izatea da.

- *orrek imiek aitxen koroskerie dako*
- *onek, barriz, aman koroskerie dako*
- *beti gabiltzez koroskerten bille da beti erretuten gariez*

**Korosta** hitzaren eratorria dela esan beharra dago.

## KOROSTA ##

Bermeon **korosta** itsasontziaren aurrea izan arren, beste leku batzuetan, hau da, beste herri batzuetako arrantzaleen artean, atzeari dagokio.

Gaztelerazko **codaste** dela dirudi hitz honen jatorria: **codaste, madero vertical sobre el extremo de la quilla que sostiene el timón**.

**co daste** → **kodaste** → **korosta**.

**d** → **r** normala den bezala Bermeon. Gero, nomalak diren bokalen irekiera eta asimilazioz iritsi da guk erabiltzen dugun formara.

- *Mutile korostan dau ia sergerorik ikusten dauen*
- *Nebera di dakuz barruen, bata korostan eta bestie popaganien*

## KORRESPONDENTZIDXE ##

Aire korrontea. Ez dauka gaztelerazko posta zentzua.

- *amen etzien korrespondentzi andidxe dau*
- *ziñen atrapa dot au erlaue, korrespondentzidxe on dalakon*
- *zelako korrespondentzidxe dau! Itxizuz atiek!*
- *korrespondentzidxegaz etzeko plantak pe galdu eitxen diez*

Nondik sar zitekeen berba hau zentzu honetaz, ez da erraza jakitea. Hala ere, gaztelerazko **corriente** izango zuela oinarri ez da baztertzekoa. Baina formaz ere, bi hitzak oso urrun daude elkarrengandik.

## KORRI / DXE ##

Abiadura.

- *ori bapora korri andikue da, baie oingo barridxek dakon korridxe andidxaue da*
- *zelako korridxe erun dot ba, idxe arnasie be galdu*
- *zure korridxe da tortugiena bardiñek*

## KORRI KORRIKUE ##

Oso arrunta, balio gutxikoa. Askotan ardoa izaten da.

- *au ardaue korri korrikue da, antza dako ta*
- *korri korriko zapatak erosi ezkero, apurtu biar arin*
- *gaur egun, gauze guztidxek tiez korri korrikuek*
- *metxeruek emon dauie bankuen, baie korri korrikuek tiez*

Lehenengotan edariei zegokien hitz hau, baina orain beste gauzetara ere pasatu da.

## KORRONTA ##

Ur korrontea. Zentzu figuratuan, pertsonen korrontea.

- *pertsonan korrontak tabernatan sartzien dizenien, diro asko dauen seiñalie da*
- *korronta nora, ara nuen neu be*
- *gixon korronta dator aurtik bera*

Azkuek ez du jaso, eta D.A.R.k **torrente** zentzuaz jaso du Añibarroren zita bat aipatuz.

## KOSTA / IE ##

Diru eza. Diruaren krisia.

- *ez zara dxuen afaire ela? Zer, kostie dakozu?*
- *aurten eztue Benidorrera, kostie dako ta*
- *ezin tsut emon dirorik, neuk pe kostie dakot eta*
- *kosta andidxe okin bi dau kotxe barridxe ez erosteko*

## KOSTAZKANIEN ##

Azken-azkenean. Akabu-akabuan.

- *kostazkanien etor da idxe dana akabata dauela*
- *kostazkanien datortzu a, matsak dxanda gero*

## KRIENTZA ##

Lotsa. Heziketa.

- *berak krientza bakuek eztau eitxen frakak berantz baja ta beran ingiro guztidxek agiridxen para*
- *zelako krientzie dakozue zuek olan kontestateko?*
- *krientzien arrasarik pe eztakoie oingo imiek*
- *zuk pe bakozu krientzie ba, tapaixuz ingiruok*

Gaztelerazko **crianza** hitzetik datorrela ezin ukatu, gero esanahi ezberdinez erabiltzen bada ere.

**crianza** → **kriantza** → **krientza**.

## KRISKO ##

Lapurtu. Gainera hitz hau eskuaren keinu batez lagundurik joaten da gehienetan.

- *haziendari bakixu zer ein bi dxatzon, krisko!*
- *beran terreno guztidxek ein tsoz krisko aiuntamientuek!*
- *majo eitxen dozue zuek krisko iñon dirotik*

## KRISTON SERRIE ##

Hori eta gainerakoak.

- *etzeko biar danak, errekaduek eta kriston serrie ein biar*
- *ez gixonik, ez dirorik, ez kriston serrarik*

## KUADRA ##

Topo egin.

- *ez dxast kuadra iñoiz beragaz egotie*
- *Bilbora dxun naienien ikusi dot, beragaz kuadra naien denda baten*
- *afaidxe dxaten danok kuadra garizen kasinuen*
- *ez dxatzoie arraiñik kuadra da etzera etor diez denporie baiño lelau*

## KUKURRUKU EIÑ DXE ##

Pertsona batek edo batzuk, aberasten direnean, botereaz eta harropuzkeriaz jarduten dutenean.

- *zorri ill biztue kukurruku eiñdxe dauenien trixie listo!*
- *kukurruku eiñdxe dakozu a, oiñ ez dxatzo akordaten gosiek illtxen on dana*
- *geldiro! Oiñ kukurruku eiñdxe zauz baie, aztu dxatzu neuk emon bi zan tsutena dirue dxateko?*

## KUNTURRUNIE ##

Ingurua.

- *kunturrune onetan eztau gaztaiñe arbolarik*
- *bedarrik pez da arbolarik pe eztauen kunturrunie da, atxak baiño eztauz*
- *kunturrune politxe da, baie neuri ez dxast orrenbeste gustaten*

Gaztelerazko **contorno** hitzak beste bat hartu du euskaraz emateko.

**kontomo** → **kontomo** + **une** → **kontornoune** → **kunturrune**.

## KURTZIE IKUSI ##

Asko sufritu.

- *esango zeuk guzun guztidxe, baie orregaz andriegaz kurtzie ikusi dot*
- *kurtzie ikusi dau arek aregaz imiegaz*

## KURTZIOKO TXILIÑE ##

Eten barik berba egiten duen pertsona.

- *aren ama kurtzioko txiliñe da, ezta lot.ien goixerik gauera*
- *bestelako kurtzioko txiliñie dako etzien, burue be atrapa eingo tzo*
- *baie egongo zara isillik kurtzioko txiliñe lez zauz de*

## KURUBIDXUE ##

Liztorra.

- *kurubidxuek pike dost eta min dakot*
- *kurubidxuek aritzatxun... zemat kure!*
- *kurubidxuek erliek baño peligro handidxaue dakoie*

## KURUBIDXUE LEZ ##

Liztorra legez, burrunbatzen.

- *bestelako kurubidxue zauz or, iñori belarridxe gortuten*
- *kurubidxue lez zabiltzez belarrire gauzek esaten*
- *auntxe be atzetik zauz kurubidxue lez neureitxik edozer esaten*
- *bestelako kurubidxue zauz or, murmurke*

## KUSTIÑUE ##

Arrazoi. Motibo. Kausa. Hala erem lelo baten antzera erabiltzen da solas baten.

- *ez dot erosi erropie, baie kustiñue da erropie biar dotela Bilbora dxun bi dotelako*
- *kustiñue da ze, etor dizen mutillek kanpokuek dizela da eztakidxiela ez euskeraz ez erderaz*
- *baie ori ezta kustiñue, orreitxik badan...*

Ia ehun urte da berba hau erabiltzen dena, eta ez dirudi galtzear dagoenik.

## KUTXILLORA DXUEN ##

Ebaketa bat egitera joan ospitalera.

- *bixidxena dakola ta kutxillora dxun bi dauela esan tso medikuek*
- *ni kutxillora dxun orduko, lelau edozer*
- *ill ezpadozu gure kutxillora derrigorrez dxun bi zu*

## KUTXILLUEK ETA ASKAK ##

Iskanbila.

- *orreneko etzien gaur be kutxilluek eta askak ezango diez, diro guztidxe gasta dauela enteraten dizenien*
- *kutxilluek eta askak ezan diez Lamerako taberna baten, mutil batek eta enbra batek eiñ dxauie pellikan*
- *amen berez armaten diez kutxilluek eta askak*

