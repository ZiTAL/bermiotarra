## S ##

### SAKA ###

Bultza egin.

- *saka barrure orreri kajoieri*
- *arek mutillek saka dost*
- *ba saka tsuneri plastazo bat emon biar*
- *saka eiñdxe, danak sartzien diez*

Ia beti erabiltzen da partizipiorik gabe. Hala ere, noizbehinka **ten** partizipioa hartzen du.

Hitz honen esanahia honetara bakarrik mugatzen da, ez du beste zentzurik.

### SAKADIZ / EZ ###

Txankleta moduan erabilitako zapatak, zapatilak, eta abar.

- *zapata guztidxek dakoz deformata sakadiez ibilltxen*
- *oiñetako guztidxek erabiltzen txuz sakadiez*

### SAKAMANTAK ###

Soinekoak soinekoen gainean janztea. Edozer jartzea soinean.

- *sakamantaz beteta due beti, berorik pe eztau asmaten*
- *alabatxi, kantsata nau gero zeure sakamantak garbiten*

### SAKASTA ###

Troka. Sakana.

- *a baserridxe sakasta baten dau*
- *kotxie sakasta batera dxeusi de, da ondiño bertan dau*
- *an on gariez sakastatik eziñ urten*

### SAKIE ATARA ###

Sakea ateratzea pilotari badagokio ere, kasu honetan indarra edo bultzada erabiltzea suposatu beharko luke. Baina esaldien zentzuari begiratuta nolabaiteko diferentzia agertzen da. Esaterako: 

- *itxosue gogor dator, sakie ataten dau atxetan*
- *baporien guzenien da itxosue badau, sakie ataten dosku*

Baina jatekoari Sakea aterako diogula esaten badugu:

- *gaur sakie atako tzat langostiri txe karramarueri*
- *ez ein kasurik iñori, sakie atara biar tsagu dxatekuri txe*

Beraz, kasu askotan gertatzen den moduan, esaldia eta esanahia ez dira etortzen bat.

### SAKUSTE ###

Sakosta.

- *an, bertan on da, sakuste baten botata*
- *aur dakozuz erropa danak sakusten sartunde*
- *sakuste baten makurtute on da denpora guztidxen, euridxe lotu arte*
- *or sakusten dakozuzen gauzek atara kanpora*

Azkuek, **sakosta** eta **zakoste** hitzak jaso ditu, baina Bermeon, hitz honen esanahia askoz ere zabalagoa da.

### SALIDE / IE ###

Irteera. Era guztietakoak.

- *noiz dakoie baporak salidie ba?*
- *eztauie esan ondiño noiz ezango dan salidie*
- *gure nekatuek astien salide bi baiño eztakoz, etudidxe ein bidau te*

### SALISTRIE ###

Kresala.

- *ezpanak pe erreta dakotez salistriegaz*
- *gure gixonak arpeidxe ekarten dau erreta salistriegaz*

### SALTAMATXIÑUE ###

Matxinsaltoa.

- *gute iMilek saltamatxiñuek ekar dostez etzera*
- *da non ekar tzuz ba saltamatxiñuek?*
- *otille baten sartunde, lau saltamatxiño*

### SALTSA / IE ###

Saltsa. Endredoa.

- *saltsie armaten artistie da*
- *saltsatan sartzien da, ta gero eziñ dxau urten*
- *zuk zeuk arma zu saltsie, da gero zeure burue libre*
- *saltsie gure bazu, dxuen aurreko tabemara an topako zu te*

Azkuek ez du jaso, baina bai D.A.R.k. Honek beste zentzu batez jaso du.

### SALTSA DANATAKO PEREJILLE ###

Beti arazoetan egoten den pertsona.

- *ikastolako saltsa danatako perejille da Iban*
- *saltsa danatako perejille dok hori, ta oin kartzelan*
- *horrek morroiek txarto akabako dau, saltsa dabatako perejille da ta*

### SALTSAIDXO / UE ###

1.- Itsaskia.

- *saltsaidxotxue onda ta eziñ ezanda arterik bota*
- *saltsaidxue dauela be arraiñek atrapaten dauie*

2.- Bronkioak kargatuta.

- *bularrien dakoten saltsaidxue eztaitx zek kenduko dauen*
- *ori saltsaidxue kentzieko esnie mielagaz artun bi zu*

### SALTSERUO / UE / IE ###

Saltsa guztietan sartzen den pertsona.

- *dxun be ez eiñ orregaz, saltsero utse da*
- *zure lagune baiño saltseruaurik eztau erri guztidxen*
- *beran ama be saltserie da ta zer gu zu bera ezatie ba*

Hitz honek **-ro** gaztelerazko atzizkia hanu du. 

**saltsa** + **ro** → **saltsero**.

### SAMAKAKA ###

Ahots erlasma duena.

- *zu samakaka, auna erdu, da obeto ein berba*
- *samakakien boza dako lez, ez dxatzo enteniten*
- *aspaldidxon dakot au samakakie,ez dxast kentzien ezegaz be*

### SAMAKO AZURRERARTE ###

Gogaituta. Nazkatuta.

- *arek imiek samako azurrerarte nako, eztozt dxaten ezebe*
- *azkanien samako azurrerarte akaba dot euren inuzentekeidxek entzuten*

### SAMIE URRUTU ###

Aldarrika sama urratu.

- *samie be urrutute dakot berari deike*
- *baie gortute zauziela? Dei txe dei nabill, samie urrututen*
- *ariñ urrututen dxatzu zuri samie*

### SAN SANIEN LO ###

Lasai lo.

- *san sanien on da lo eta itxi eiñ dxot bertan*
- *gure imiek beti eitxen dost lo san sanien*

### SANBLAZINTXE / IE ###

Ukabilkada. Kolpea. Ostia.

- *zelako, sanblazintxie emon tso ba, agiñek pe gora-goraka*
- *sanblazintxie artun de etor diez itxosotik*
- *emoten tsuten sanblazintxiegaz konta be ezu eingo*
- *sanblazintxie emon barik enai geraruko*

Nola sustraitu den hitz hau ez dago susmorik ere. Hitzaren konposizioan hiru elementu sartu dira: **San Blas** + **zinta** → **sanblazinta** → **sanblazintxe**.

### SANDXE / IE ###

Txanda.

- *sandxen on nai baie eztot atrapa ezer*
- *neuretzako be gorde sandxie, alan ariñau ein gu*
- *zure sandxie aillegaten danien abixe*
- *noiz da zure sandxie ba?Aurren gixonan atzetik*

Azkuek **sanja** jaso du, eta Ondarrun eta Lekeition jartzen du hitz hau, baina Bermeon ere oso erabilia da, besterik ez baita ezagutzen hori adierazteko. Lhandek frantseseko **change** bezala jaso du.

### SANTO / UEK ###

Liburu, pelikula edo aldizkarietako irudiak eta imajinak.

- *pelikulie ikusi du santo utsek, boza ezta entzuten zan da*
- *gure amuma an oten da libroko santuek ikusten*
- *santo barik dauzenai, agarra be ez totso eitxen*
- *telebisiñuen santuek bakarrik ikusten zan diez*

Hitz hau, santuen irudiak kontuan izanik ateratakoa da, hau da, analogiaz atera den hitza.

### SANTUS ###

Ondo edo ez ondo dagoen galdetzeko eta ez dagoela ondo baieztatzeko.

- *santus dau berau imie gero?*
- *ez eztau santuz, ez dau ondo*
- *au kotxie eztau santus, zarata arraruek eitxen txuz de*
- *aunek sagarrak pe eztauz santus usteldute dauz te*

### SAPUEN BEGIDXEK ###

Konparazioan begi nabarmenak.

- *ene! Zelako sapuen begidxek takotez ba, eztot ein negarrik pe ba*
- *beran sapuen begidxekaz beituten tsu ezer eztalakuen*
- *nok esan dau begi politxek takozela, sapuen begidxek dakoz da*

### SARDA / IE ###

Arrain multzoa. Konparazioan Pertsona multzoa.

- *abe! Zer dator hortik kaletik ba, andra sardie!*
- *baitxe gixon sarda be, ardauzto kuadrillie*

### SAREGIÑ ###

Saregile.

- *saregiñek moillen dauz sariek konponduten*
- *saregiñ gaztiek abillidade andidxe dakoie, baie zarrak irebazi eitxen tsoie*

Benetan harritzekoa da, hiztegietan ez agertzea hitz hau. Eneko Barrutiak bakarrik sartu du bere **Bermeo eta Mundakako arrantzaleen Hiztegia** liburuan.

### SARNAZTO ###

Iraina da. Mesprezuzkoa. Ez da erabiltzen zentzu konkretuan.

- *txo sarnazto kopla gitxi niri e?*
- *zer diño berak sarnaztuen antzeko morroiek ba*
- *mueble sarnaztuek takoz etzien, baie bera beitu zelan duen dxantzitze*
- *zera! beran erropa sarnaztuekaz dxun bi dotela?*

Askotan bezala, hemen ere **-to** atzizkia hartu da, izen batetatik adjektibo bat ateratzeko.

**sama** + **to** → **samato**.

Baina eufoniagatik **z** tartekatu da eta **sarnazto** eman du.

### SARTENA ###

Pertsona fidagaitza. Hemen entzuten duena han kontatzen duena. Gehienetan emakumea izaten da.

- *enai fidxeten orregaz sartena da ta*
- *zeu be sarten ederra zauz otekue*
- *aregaz sartenagaz dakozu konfidxantzie, laster salduko taitxuz*

Izen batekin adjektibo bat egin da.

### SARTENAZO / UE ###

Kolpea. Ostia. Ukabilkada.

- *emon sartenazue, bi dau te*
- *emotekutan aulako sartenazuek emon bi diez*
- *sartenazo ederra emon tso ba, aurre guztidxe zatitxu tso kotxiri txe*
- *erlojuri be, emon tson sartenazuegaz kuerdie apurtu dxatzo*

Kasu honetan **-zo** atzizkia erabili da.

**sartena** + **zo** → **sartenazo**.

### SARTUN URTEN BAT ###

Bisita labur bat.

- *gure lagune dau geixorik eta sartun urten bat eitxen dxun nai eztakot asti askorik eta*
- *laster etorko nai, baie sartun urten bat bakarrik eingo dot*

### SASKELA ###

Baldresa. Zabarra.

- *saskela be ezta makala a*
- *etzien be saskel utse da baie*
- *amen dator gure saskeltxue; nondik zatoz imie ba?*
- *ango etzeko danak tiez saskelak*

Azkuek, Txomin Agirreren zita bat aipatuz azaltzen du hitz hau. P.M.k ez du jaso eta badirudi, ez duela erabilera zabalik. Bermeon, ostera, normalki erabilizen da. Adjektiboaren funtzioa betetzen du.

### SASKELDU ###

Baldrestu. Zabartu.

- *ama ill dxalzonik eta ona saskeldu eiñ dxe*
- *saskeldu ein zara alabatxi, eztakozu ilusiñorik pe*
- *enai saskeldu, baie oraiñ len baiño gitxiau inponaten dost dxaztiek*

Aditzaren funtzioa betetzen du.

### SASKELDUTE ###

Baldrestuta. Zabartuta.

- *saskeldute dabill aspaldidxon*
- *saskeldu saskeldute zabiltzez, eztaitx zer pasaten dxatzun*
- *len saskeldute ibilltxen ezan da, baie oraiñ dxazten txuzen erropakaz, batek auentako dau beragaz*

Adberbioaren funtzioaz agertzen da.

### SASKELEIDXE ###

Zaborreria izango da. Baina soroko orbel siku eta abar ere bai.

- *sakeleidxek erreten on da ta ertzaiñe etor dxatzo aldarrike*
- *zer batzien da berton saskeleidxe ba, neuk pe laster emongo tzatie su, datorrela ertzaiñe ostike*

Aurreko **saskel** + **-eria** atzizkia → **sakeleria**.

Gero fonetikako aldaketak jasan ondoren: **saskeleidxe** eman du.

### SASKI BASKIDXE ###

Nahiko zikina. Ez dauka **saski-naski** hitzarekin zerikusirik.

- *saski baski utse da bera gixona, eztaix zer ein beragaz*
- *saski baskitxue be bazara ta, zaran moduen artu biar zara*
- *saski baskidxe lez eitxen zuz biarrak*
- *zeu ezango zara saski baskidxe, ni ez*
- *apur bet saski baskidxe bada, baie tire; borondate ona dako*

### SASTARRA ###

Mozkor ederra.

- *au biarra akabaten dotenien artungo doten sastarra, eztot kure pentsa*
- *sastarra dako... konta be ez eitzekue*
- *sastarragaz bienganera dxeusi, da bekokidxe dako igiritxe*
- *gaur sastarra atrapa bi du danok, neure egune da ta*

### SASTOI / DXE ###

Pertsona zikina.

- *eztot ezetu neure bixidxen pertsona sastoidxaurik*
- *baie, au imie sastoidxaue dot, eztaits zer ein beronegaz*
- *benetan da sastoidxe zueneko katue, edozein lekutan eitxen dau kaka*
- *geure esnedunen astue be sastoi use da, errireko dakoz txise guztidxek eta*

### SATSA ###

Ugari. Asko.

- *dirue satsa dakoie orrek*
- *guk parriz zorra satsa*
- *atune atrapaten ei dauie satsa*
- *Andramaidxetan ongo da mozkorra, satsa*

Izen batetatik kantitatezko adberbio bat sortu da.

### SAÑE ###

Marrazoaren olioa da. Baina konparazioan erabiltzen denean, izerdia da.

- *alabatxu sañe atarako dostazu olan bazuez*
- *sañe daidxola dxun gariez San Juaneko eskillaratatik gora*
- *banuen uretara, dauen beruegaz sañek pe urten dost eta*

### SENAIDXE / IE ###

Senaia.

- *aulako senaidxe txikitxu bet topa dun da bertan eitzen ezan du uger*
- *nik eztot ikusi senaidxerik Benidorren*
- *zuek enpanadak zarielakon, an senaidxe asko dau alabatxi*
- *Ondartzapen antzeko senaidxek tauz andik*

Gaur egun gaztelerazko **cala** ari da sartzen. Kintanak **senadi** jaso du.

### SERBEZIDXO / UE ###

Soldadutza.

- *serbezidxuen dauzen mutillek Golfo Persikora dxun bi dauie koitxaduek*
- *laster iñok eztau gu zango dxuen serbezidxora*
- *serbezidxue eiñ dxe gero ezkonduko dala esan dau*
- *serbezidxue, ein be elekide ein biar*

**servicio** → **serbezio** → **serbezidxo**; bokalen asimilazioaz.

### SERRAPOLLERA ###

Jantzietan lotzeko erabiltzen diren **cierre** gaztelerazkoa hartuta egin dugu hitz hau. Aurretik hasitako bide bati jarratuz, eta lokuzioetan ere azaltzen den moduan, Latino Amerikan erabiltzen den **pollera (falda)** hitza hartu da zuzenean:

**cierra pollera** → **zerrapollera** → **serrapollera**.

- *albuen imiñi bi tsazuz serrapollerak*
- *serrapollerak erosi bi dotez erropientzako*
- *botoiek imiñi, serrapollera guztidxek kendute*

Gaur egun, gazteleraz, **automáticos** deitzen dira.

### SETENTZIDXE ###

Agirika gogor baten esaten da.

- *etzera ezpazatoz orduen, zeure setentzidxe da*
- *setentzidxe atako tsut ezpazara esanekue*
- *aren setentzidxe kantata dau, geu tiñogune ezpadau eitxen*

Gaztelerazko **sentencia** erabili da oraingoan:

**sentencia** → **setenzia** → **setentzia** → **setentzidxe**.

### SEÑORA ANDIDXE ###

Mesprezuaz erabilia. Handigurako emakumea.

- *bestelako señora andidxe zauz or; ezu gure baltz bat ekarri aixie eitxeko?*
- *beti esan dozu señora andidxe, biarrak pe iñok ein biar tsoz da*
- *bazin badot ezan señora andidxe, ba ezan eingo nai*

### SILENTZIDXUE ###

Isiltasuna.

- *zelako silentzidxue dau amen etzien, ezta asmaten ezebe*
- *niri asko gustaten dxast silentzidxue*

Maileguak gureganatzen oso jaioak garenez, hemen daukagu adibide berezi bat

**silencio** → **silentzio** → **silentzioa** → **silentzidxue**.

Ohikoa den bezala, **iu** bokal bitartean **j** epentetikoa sartuta **silentzidxue** eman du.

### SINGANORIA ###

Ganora gabekoa.

- *mutill singanoria bat ezetu ta beragaz ezkondu de*
- *benetan singanoria, berbetan be eztaki txe*
- *ez zaitxez ezan singanoria, artuixu moldie*

Argi dago erderakada bat dela, baina herri honetan asko erabiltzen dena, urte askotan gainera.
**Sin ganora** honek adierazten digu, gaztelaniaz jabetu orduko, edo, behintzat, orain esaten den moduan, gazteleratik ekarritako **ure lez** jakin aurretik, halako berbak asmatzen ikasita geundela.

### SIRISIRIDXE ###

Larumin, edo gibeleko gaixotasuna.

- *ez zu ikusten ze amarillo dauen; sirisiridxe dakolakon*
- *sirisiridxena dako, da oien dau*
- *lau illebeteko oie etso kentzien iñok sirisiridxena bako*
- *entxuixu, sirisiridxena dakoie sagarrak pe la?*
- *sirisiridxena? Zer ba? Amarilotute dauzelakon*

### SIRUNTXILLIE ###

Sugandila. Hitz, hau eta geroxeago ikusiko dugun **sorantxillie** auzoetan aurkitutako formak dira. Beste modu batzuk ere aurkitu ditut, esaterako **sumintxillie**, baina gutxiago erabiltzen direla dirudi. Herrian **sugandillie*, **lagartue** edo **lagartijie** esaten da, auzoetan ordea **muskerra**.

- *soluen siruntxille pillo bat oten da*
- *siruntxilleri eguzkidxe gustaten dxatzoie*
- *imiek botillen barruen gordeten dauie siruntxillek*

### SOIDXIE ###

Itsasorako otzara.

- *soidxiek prepara itsosora guez eta!*

### SOIJE LABANA ###

Burusoila.

- *soije labanari eguzkidxe emoten on dxatzu a*
- *berrogei urte be eztakoz, da beitu zelako soidxe labana dakon*
- *neure lobie lez, arek pe eztakoz urte asko baie soidxe laban ederraren dxauie da*

### SOIÑIEN SOIÑEKUEKAZ ###

Besterik gabe. Ezer barik.

- *etzetik urten dauenien soiñien soiñekuekaz urten zauen, da bueltan aberastute etor da*
- *soiñien soiñekuekaz bota dau etzetik kanpora*

### SOLUE ###

Baratza, ortua.

- *soluen dakotazen tomatiek mama!*
- *aurton soluen piperrak baño eztuz imingo*

### SONDAIN ###

Noraezean. Galduta.

- *sondan ibilli gara, galdute, bera hotela topaten*
- *etze guztidxe erreskitxe dot bnie eztot topa, sondan nabill bera non topako*

### SORANTXILLIE ###

Sugandila.

- *askori, sorantxilliri burue kentzie gustaten dxazo*
- *sorantxilliek ariñ korriten dau*
- *sorantxilliek mesedegarri ezaten diez soluen*

### SORKI ###

Buruan kargak erabiltzen direnean jartzen den zapi bilbatua da. Konparazioan, ileak zorki moduan buru gainean jartzen den mototsari deituko diogu.

- *ikusi zu zelako sorkidxe dakon buruen?*
- *enebada, elixen deitxu bako pelukeriek orraztu dau antza, ori sorkidxe imitxeko...*

### SOSPAL ###

Zuhaitz oskola.

- *sospalak ekarri gabonatan nazimiento imitxeko*
- *nondik ekarko dotez sospalak ba, nongo arboliri kendute*

### SOSTRIE ###

Sareztatu dela dio hiztegiak, gaztelerazko **zurcir**. Gaur egun ez da egingo horrelakorik, baina orain urte batzuk, asko, egin beharra zegoen eta berba hau erabiltzen zen. Geroago errepasa esaten zen. Gaur ez dakit. Nik neuk eta nire ingurukoek, erabiltzen dugu.

- *kaltzetiñek sostrie bidotez*
- *erropie sostrie sostrieta ekar dau Colombia-tik etor dan ime koitxadiek*

Berba hau jadanik galduta egongo da, baina berba oso polita denez sartzea erabaki dut.

### SU / E ###

Arrain askok ezpi edo hezur pozoitsuak edukitzen dituzte, Horiei **sua** deitzen diegu.

- *gonbizen sue sartun dxast, ta dolore bat takot*
- *eskue anditxute dakozu, da ori sue atara ein bizu*
- *niri salbaidxuen sue sartun dxasten kaderatik Laiden*
- *suentzako amoniako da onena*

Azkuek, Mundaka, Lekeitio, eta Bermeorako jartzen du.

### SUBLEBA ###

Haserre. Koleratsu.

- *zetako sublebaten zara ba, eztakozu errozoirik eta*
- *ori esan tsonien subleba dxatzu, da eskapa dau fuetie lez*
- *ez etorri sublebata, zeuk esan zu ori berbie ta*
- *sublebaziñue kendu be ein barik takot ondiño gero*

Gaztelerazko **sublevar** hartu da zuzen zuzenean, eta zentzua ere, figuratuan, berbera da.
Ikusten denez, gaztelera bezala, aditza, adberbioa eta izenaren forman agertzen da.

### SUBOI / E ###

Era guztietako sugeak.

- *aulako suboi txikitxu bategaz ikaratuten nai ni*
- *gu oten garan bedartzan suboi asko oten diez*
- *ameko suboiek eztauie eitxen ezer*
- *suboi andi bet ikusi dot Aritxatxuko bidien*

### SUBREBIDXE ###

Jenio txarra. Arrabia.

- *zelako subrebidxegaz kontesta dost ba*
- *subrebidxe kendu be ez dxauzo eitxen areri*
- *subrebidxekaz etor dxast alabatxi lotsak emoten*

Gaztelerazko **soberbia** ederto egokitu da Bermeoko hizkeran.

**soberbia** → **sobrebia** → **subrebidxe**; **ia** → **idxe**.

Kontsonante dardarkariaren metatesia jasan ondoren, bokalen ixtea gertatu da.

### SUBRESIOSUE / IE ###

Koleratsua.

- *iñok eziñ dxau auenta beragaz, subrebiosue danagaz*
- *subrebiosie bazara zeuretzako gordeko zu subrebidxek*
- *bidxek tiez bata baiño bestie subresiosuaue*

Hitz honi gazteterako **so** atzizkia lotu zaio, adjektiboa sortzeko.

**soberbia** + **so** → **soberbioso** → **subrebioso**.

### SUE ATARA ###

Beste kasu askotan legez, **atara** hitzari beste bat gehitu zaio errieta.

- *sue atara doskue gure imiek, ziñera eztoguzelakon eruen*
- *sue, baie benetako sue ezan da nire andriek atara dostena, da zeitxik? Berandu aillega naielako afaire*

### SUERTOSUE / IE ###

Zorte ona. Baina kasu honetan, pertsona, animalia edo gauza bat izan daiteke zorte onekoa.

- *or bapora total da suertosue arraiñtxen*
- *bera patroie be suertosue da gero*
- *geure katue be suertosie da, ainbeste bidar dxeusi de teillatotik ta ondiño bixirik tau*
- *neure aiztie be suertosie da, kotzeko azidente bape eztau okiñ*

Gaztelerazko **suerte** hitzari **-so** atzizkia erantsi zaio **suerte** + **so** → **suertoso**.

### SUESTA ###

Itsasoko ur-jantzietan ezin faltatu buruko kapela.

- *suesta okiñ dxot apurtute da burue busti dxast*
- *suestagaz gixon danak tiez bardinek*
- *bapor guztidxen eziñ ezan dot topa nire suestako zintxie*

Gaztelerazko **sueste** hitza hartu da zuzenean:

**sueste** → **suesta**.

Askotan bezala, erdiko azken bokalea ireki egin da.

### SULFURE / TA ###

Koleratsu. Haserre bizian.

- *esan tsozen berbakaz sulfure dxatzu, ta emontso eskoikue*
- *arin sulfureten zara zu*
- *enai sulfureko ba, ein dxosten biarragaz...*
- *sulfureta para da beran aiztie be, da bidxen artien ill eztauenien*

Gaztelerazko **sulfurar** aditzak, zentzu figuratuan **irritar**, **encolerizar** ematen du; beraz, zentzua ere berbera da.

**sulfurar** → **sulfure**.

### SUMIÑE ###

Min arina, baina eten gabekoa.

- *ondino sumiñe dakot lepuen da kendu be ez dxast eitxen*
- *sumiñe dakozuie diñozu, ba obeto esango zu medikuñe dxutie*
- *dakotezen eridetako sumiñegaz enai kapaz*
- *sumiñek eztost itxi lorik eitxen*

Ez dauka, hiztegietan agertzen den bezalako esanahia.

### SURBIZKI / DXE ###

Zerbait aurkitzeko afan bandia izatea. Gauzak topatzen ibiltzen dena.

- *surbizki utse da zure alaba txikidxe, non zer topako dabil beti*
- *bai, geure etzera datorrenien be, surbizkidxe lez, armaidxo guztidxek erreskitxeten ibiltxen da*
- *zeuek ikasi tsazue surbizkidxe ezaten*

Azkuek. Txorierrin jaso du hitz hau, baina zentrua **goloso** da. Beraz, esanahi aldetik, nolabait ezberdina da.

Badirudi, sudur bi edo sudur bikia daukan pertsona dela.

### SURBIZKIKEIDXE ###

Zerbaiten bila lekuak eta gauzak miatzea.

- *ontxe be surbizkikeidxetan dabill, baie eztau topako ezer*
- *ez ibilli surbizkikeidxetan, amen eztau ezer da*
- *itxixu, surbizkikeidxetan ibilltxie gustaten dxatzo ta*

### SURRETAKO PUTZEGAZ ###

Haserre bizian.

- *medikuñe dxun da ta medikuek surretako putzegaz bota dau, eztauelako eiñ berak esan tsona*
- *zure aiztiek zelako surretako putzegaz kontesta dost ba*
- *danai kontestaten tsazu zuk surretako putzegaz*

### SURTXILLO / UEK ###

Sudurzuloak.

- *surtzilluek anditxute dxun da emon tson sartenazuegaz*
- *bestie, surtzilluetatik odoletan dxun da ba*
- *ez ibilli surtzilluetan atzamarrik, bixidxena ekarko zu te*

Hitz konposatu honen bigarren elementua **zulo** da, Baina ikusi dugu aurrerago, hitz horren eboluzioa zein izan den:

**surzuloa** → **sunziloa** → **surtzillue**.

Azkuek Lekeitioko hitza bezala azaltzen du, baina Bermeon ez da ezagutzen besterik.

### SURTXU ###

Sudur handia, luzea daukana.

- *ori mutil koitxadue zelako surtxue da*
- *surtxue da, baie total majue da*
- *eztakixu a neskie, surtxu esaten tsoiena?*

Kasu honetan **-txu** atzizki txikigarria erabili da, hitz antonimo bat sortzeko.

**de nariz pequeña** izan beharko litzateke, baina ez du hori eman, aurkakoa baizik.

### SURTZILLUEK ZABALDUTE ###

Haserreruta.

- *enebada, aur dator nire gixona surtzilluek zabaldute. Errozoiegaz, etsazu deitzu te*
- *auntxek pe surtzilluek zabaldute dabill, nok ein dotso ba?*
- *ze ein dxatzu be, surtzilluek zabaldute etorteko?*

### SURZAPAL ###

Sudurmotz. Sudurzapal.

- *arpiz galanta da baie surzapala da*
- *dxeusi dan imie eztakixu noren semie dan, aulako surzapal bat bera andrie*
- *surzapal asko dauz de, eztai pa*

Azkuek ez du jaso, baina bai D.A.R.k 1897. eko Euskalzale-tik aterata.

### SUSPENTZUEN ###

Ustekabean.

- *egidxe esateko suspentsuen atrapa gaitxuz notizidxek*
- *trankil trankil on gariez, da alako baten supentsuen, non datozen ertzaiñek eta non diñoskuen andik dxuteko*

### SUSUN KORDAN ###

1. Hara eta hona ibili, noraezean.

- *alabatxi, zeu topa eziñik ibilli nai denpora guztidxen, susun kordan*
- *susun kordan ibilli garizelez atsalde guztidxen, azkanien txokolatie dxaten dxun gariez*
- *kalera urteteko diñostazu? Susun kordan ibilltxeko?*

2. Oso urrun.

- *Ibil nai dendarik denda, susun kordaraino allega nai da eztot topa bizandotena*
- *Markiñe non dauen? Susun kordan!*

### SUTETIK ARA ###

Egin berri.

- *antxobak sutetik ara dxan biar diez*
- *txanpiñoiek gogortute dxan duz sutetik ara eztoskuelako ekarri*

