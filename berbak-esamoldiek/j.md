# J #

## JANGOIKO FRAKA ZABALA ##

Ene Jaungoikoa!

- *Jangoiko fraka zabala, emoizu argitxasune!*
- *egidxe da gerrie datorrena? Jangoiko fraka zabala lagunduixu zerotik*
- *beti zauz zu Jangoiko fraka zabalazi erregututen da eztotzu kasurik eitxen*

## JANGOIKUEN ERREÑUTAN	##

Oso urrun.

- *gure gixona jangoikuen erreñuetara dxuten diez arrantxen*
- *da gerrie jangoikuen erreñuetan badau guk eztogu asmako*

## JAUNE IL NOIXUKO DOLORIEK ##

Min handiak daudenean.

- *jaune il noixuko doloriekaz egon nai*
- *gure ime txikidxe be alaurike egon da jaune il noixuko doloriekaz*
- *zelako gaue pasa dot ba, tripetako miñekaz, jaune il noixuko doloriekaz*
- *saldarra zoldu arte jaune il noixuko doloriek egoten diez*

## JAZBANA ##

Orkestra. Jazz Band.

- *gaur Mañun jazbana ongo da Karmen egune da ta*
- *eztau dirorik jazbana imitxeko*

Adinekoen artean baino ez da entzuten. Ingelesezko *jazz band* etik dator.

## JENIDXUE ##

Jenio bizia. Jenio txarra. Haserrea.

- *jenidxo txarra dako baie persona ona da*
- *kalera zatozenien, jenidxue etzien itxi*
- *ez imiñi iñor jenidxotan ostantzien zeuk atara kontuek*
- *jenidxue badako berantzat txarrau*
- *jenijdxue emoten dost Bilbora dxutiek, baie dxun ein bi dot*

Ahoskeran bereizten da erdarazko hitzaren jatorria.

## JENTE MODUE ##

Badaezpadako jendea edo pertsonak.

- *zelako jente modue dau berton erridxen ba, lotsatu eitzen nai berton bizitxen*
- *Madrillen dauen jente modue gure dot nik gerrara dxutie*

## JOSEPA KALEKALE ##

Beti kalean dabilen pertsona.

- *esan be ez eiñ nor dan, badaitx eta. Josepa kalekale, beti dabill kalien da*
- *benetako josepa kalekale, goixerik gauera dau a kalien*

## JUANTRINKO ##

Ibiltzeko dorpe dagoena.

Beti gizonezkoentzat erabilia. Hala ere, noizbait erabili izan da emakumeren baten ibilera adierazteko.

- *juantrinko lez korriten dauen bat ezu ezetuten?*
- *bera mutille juantrinko utse da*
- *txo, juantrinko, ekarristek auri otzarie*

Antza denez, **Juan Trinko** ezizenez ezagutzen zen gizon batek horrelako ibilera dorpea zeukan, eta hortik adjektibo horren sortzea.

## JUEGUE ##

Hezurretako artikulazioa.

- *belauneko juegue dakot paralizeta*
- *ba nik azidentie okin dxotenien, izter bidxetako juegue okin dxot lotute*
- *medikuek esan dost, atzamarran juegue ez galtzieko pelotie ibilltxeko eskuetan*

Gaztelerako **juego** (de dos cosas articuladas) hitzetik literalki hartua.

## JUGOI / E ##

Neguko kamiseta lodia.

- *gure amak emon dost ordenie jugoiek erosteko berari*
- *oraiñ ezta eruten jugoirik, kamiseta metxuek baiño*
- *onentzat imientzat jugoiek tiez onenak ixerdi asko emoten dau te*
- *itxosorako dozena erdi jugoi erosi tsatez plazako marikaflorreri*

Erdarazko **jubón** da horren jatorria.

