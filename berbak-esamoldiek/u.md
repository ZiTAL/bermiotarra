# U #

## UBILLADA / IE ##

Arrainak ur-azalean ateratzen dituen ubil txikiak. Konparazioan, edozein mugimendu edo iskanbila.

- *arraiñe ubilladatan agertu de*
- *ubilladatan atrapaiko antxobie ezan da*
- *zelako ubilladie on da ba*
- *andra guztidxek tuez ubilladan*

## UDXEK ##

Oiak.

- *udxek takotez geixotute*
- *agine atara doten lekuen dakot udxe infestata*
- *udxek ondo okitxeko bikarbonatogaz garbitie da ona*

Azkuek eta L.M.M. k **oi** jaso dute eta badirudi kasuistika dela honen erabilera. P.M.k Laburdin jaso du **oiak** pluralean. Bermeon, beste bariante bat ere erabiltzen da alternantzian, **oidxek**.

Sarri gertatzen den bezala **oi** → **u** egin da.

## UDXOLA / K ##

Uholdea.

- *gure erridxen hainbeste bidar on diez udxolak*
- *oiñ hogei urteko udxolak Taraska be idxe tapa ein zauen*

## UFALA ##

Umeen hizkuntzan ureta sartu edo bainatu.

- *ia laztana erdu ufala eitzen bañerara*
- *erdu ufala eitzen uretara bero dau te*
- *bestela zauz berton, ufala-ufala!

## UFO / UE ##

Mozkorra.

- *ufo matxuegaz. etor da biarrera*
- *zelako utfue dakot ba, ondiño kendu barik dakot*
- *eskerrak konturatuten zarana ufue dakozule*

## UGARRA / UGERRA ##

Zikinkeria. Lohia.

- *ugarrak dxango zaitxuz alabatxi ezpazara garbitxuten*
- *zer dakot ugarra etzien ba, ia noix kentzien doten*
- *ugarragaz itxota bixi diez or*
- *kokoteko ugerra kenduixu, ugerra kendu*

## UKUNDO / UE ##

Ukalondoa.

- *ukundo andiko gixonakaz dako amistadie, da bidxar edo etzi, biar badau be, an dako*
- *mutil koitxaue Persikora dxun biar dau, ukundorik eztauie okiñ dxe*
- *gaur ukundue eztakona galdute dau*
- *ara, ezu ikusten, ukundue dakotenak Bermion eitxen dauiena zerbezidxue*

## ULEPO ##

Ile asko daukana. Baina peioratiboan ere esaten da, baita irain txiki baten moduan ere.

- *txo, ulepo, ebaik ori ulie*
- *ulepo diñotsazu ta soidxe labana okiñ*
- *aurreitxik ba, ulepo dan ilusiñue emoteko*

## UNADA ##

Une.

- *unada baten pentsa dot bienganera dxeusiko naiela*
- *euririk eztauen unda baten dxungo nai ogidxe bille*
- *zelan zauz ba? Unadatxuek oten diez obeto nauenak*

## UNDIDU ##

Erabat bustita.

Aditz funtzioan:

- *zer dabilzu txiperragaz ba, undidu nozu te*
- *da ni bakarrik ez, auri enbrie be undidu zu*
- *atrapa doten zaparradiegaz undidu ein nai*
- *neure lagunek pe undidu undidu eiñ dxiez*

Adberbio funtzioan:

- *bota txuzen truxuekaz, undite ainega diez etzera*
- *undite bakarrik ez, undimiento generalak atrapa gaitxuz*
- *bakixu zer ein dxosten ela? Bañeran barruen sartun imie ta undite bota etzera*

## UR LOTUE ##

Energia gabeko pertsona.

- *manie, gauzek eitxeko dauz te; nongo ur lotue zara*
- *benetan da ur lotue, ernega be eztau eitxen*
- *txikitxen ur lotue ezaten ezan da, baie oiñ beitu, urten utse da*

## URBERINKATUNTZIDXE ##

Kokots irtena.

- *eztakixu urberinkatunuidxe nori esaten tsoien? Okotza urtena dakonari*
- *benetan da urberinkatuntzidxe, aren okotza Mundekaraiño due ta*

## URDILLENA ##

Urdailekoa. Analogiaz: Angustia. Beldurra.

- *aurrek gauzek entzuten dotezenien telebisiñuen, urdillena be sartun eitxen dxast*
- *urdillena kentzieko. kotoi zati andi bet koñakaz bustitxe bertan imitxie da onena*
- *urdillena sartun de nator alabatxu, zer entzuteko gauzen be eztakigu, gixonak ill ei dau andrie*

## URDIÑ / DXU ##

Ugerra. Ugertuta.

- *onek erropiek urdiñe dako, eztaitx non eiñ dxoten*
- *etzeko tresna guztidxek dakotez urdindxute*

## URE LEZ ##

Erraz jabetu gauzekin, batez ere eskolako gaiekaz. Nork ez du esan eskolan, ikasgaietan ez daukala arazorik ura lez dakizkielako?

- *orrek leziñuek nik ure lez dakitzez*
- *nire alabiek ure lez esaten txuz gauze guztidxek*
- *neure amumak pe ure lez dakidxela erderaz esaten dau*

## UREN IXO ##

Urari ihes egitea.

- *ori imie uren ixo da, plaidxen be uretaik asau ibilltxen da*
- *arpidxe garbiteko be kalamatrikek ezaten diez gure etzien, uren ixo da ta*

## URIKUE ##

Hospiziokoa.

- *ontxerarte eztau dxakin urikue danik*
- *urikue da, baie euren apilleduek emon tsoie*
- *ezango da urikue, baie igarri be ezta eitxen; bestien beste gure tsoie*
- *eurek ez zauien imerik okin da uritxik ekar zauien*

## URKARO ##

Garbitzeko ura gustatzen ez zaion pertsona edo animalia.

- *oneri katuri ez dxatzo gustaten garbitxutie, urkaro utse da*
- *egidxe esateko, neguen neu be urkaro nai*
- *neure gixona be urkarotxue da*

## URKETUTE ##

Diruaren faltaz, estu, larri, urkatuta bizi.

- *geure denpora guztidxen bizi zan gariez urketute*
- *orduen nor ezta bixi izan urketute ba*

## URRIELAKUE ##

Pertsona oso fina, langilea eta garbia.

- *berori andrie diruei aixie emoten, da bera gixona urrielakue*
- *berorren gixonan ama be urrielakue ezan da*

## URRIEN BITSE LAKUE ##

Pertsona oso fina, langilea eta garbia.

- *berori andrie diruei aixie emoten, da bera gixona urrien bitse lakue*
- *berorren gixonan ama be urrien bitse lakue ezan da*

## URRIEN BITSE LEZ ##

Oso garbi jarri.

- *gauzek imitxen dotez nik, urrien bitse lez, ez beste batzuk lez*
- *urrien bitse lez itxiko zuz, baie laster ikusiko zu zelan dauzen*

## URRUBURUE LEZ ##

Norabidea galduta. Noraezean.

- *dxai guztidxetan ibil gariez urruburue lez, barrakatatik Lamerara da Lameratik goiko plazara*
- *ez ibilli urruburuen moduen, ara ta ona; gelditxu leko baten*
- *bestela gabiltzez berton urruburuen antzien, iñuzentien arpidxegaz*

## URRUMADIE ##

Burrunbada. Marruma.

- *ikaratute pasa dot gau guztidxe aixien urrumadiegaz*
- *itxosuek pe zelako urrumadie eitxen ezan dau ba*
- *aurreko arbolak pe urrumadaka asmaten ezan diez*

## URRUN DA FITX ##

Betiko haserretu.

- *mutillek esan dotso enbrieri eztauela gure beragaz ibilli, da urrun da fitx eintso*
- *nik zugaz eztot gure tratorik, urrun da fitx*
- *zuk niri urrun da fitx? Ez, neuk zeuri urrun da fitx*

Ingelesezko **run and feet** esalditik etor daiteke, edota agian, Iparraldeko **fite** → **fitx** bihurtu delako.

## URRUNGUEN ##

Duela gutxi.

- *urrunguen dxun gariez Bilbora pelikulie ikusten*
- *noix ein zu ori eridie ba? Urrunguen*
- *aspaldidxon eztot ikusi zueneko ama. Ba urrunguen on da amen*
- *urrunguen esan dost erregalue eingostela neure egunien*

## URTENA ##

Gazte soltea.

- *urtena dot ori imie, gauerik gauerdi dabill dxe*
- *bai ikusten dot urteneidxe dana*
- *utena danari zazpi giltzegaz sarratu atie*
- *oraingo imiek danak tiez urtenak*

Azkuek **atrevido**, **osado** definitzen du. Gainera, Bermeon gazteak bakarrik dira **urtenak**.

## URTU ##

Desagertu.

- *amen okiñ dxoteam libruek urtu eiñ dxiez, ia nok artun txuzen*
- *amen etzien dana urtuten da, iriltxuek badabiltzez gero*

## USENE EMON ##

Zerbaiten usaina eman giroari, adibidez jai usaina.

- *asi de kalien dxai useine*
- *da ezpadau be geuk emongo tsagu udebarri useiñe*
- *garbi useiñe emon bitsagu etzieri, iñor datorrenien asma deidxen*

## USIN BAKO LORIE ##

Gatz gabeko pertsona.

- *arek esan dotso enbrieri, usin bako lorie dala*
- *usin bako lorie zara alabatxi, artungo dozu moldie?*
- *ni naiela usin bako lorie? Da zu zer zara? Singanoria ederra zu*

## USIÑ TXARRA ##

Zerbait txarra gertatuko den sumoa.

- *usin txarra artunde on diez, aurreitxik ez dauie atrapa suspentsuen*
- *usiñ txarra dau amen, zeuzer pasa biar dau*

## USO / UE ##

Alua.

- *usue aziko zu zuk treberie baiño andidxaue*
- *an dakozuz arek aizte bidxek usue azten*
- *zer daku dxateko ba? Zeure usue*
- *usue errefreskaten guez plaidxera*

Txoriaren izenak beste esanahi bat hartu du, Kintanak **eufemismo utilizado entre muchachos para indicar la vulva** dio. Beraz ez da zehatza, Bermeon edonork erabilizen baitu.

## USO BERO ##

Gizonzalea den emakumea definitzeko erabiltzen den hitzetariko beste bat.

- *ezan dan uso-berogaz, zelan arrapa dau bera mutille ba?*
- *Benidorrera dxun danien ezetu dau, da berari mutilleri ez dotso lez ardure uso-bero bat ezan badan be*
- *nire gixonagaz dabillela? Lixie lez kenduko tsat azala uso-bero txarridxorreri*

## USO KOZIÑERIE ##

Sukaldaritza lanetan aritzen den pertsonari esaten zaio, baina peioratiboki.

- *amen gure uso koziñerie, ia zetan imintxen dozuzen indxabak gero, beste egunekuek txarto on diez da*
- *txarto on badiez be zeuk dxan zuz, ze ni kategoriko uso koziñerie nozu*

## USO ZARRA ##

Malezia handia daukan emakumea.

- *zu zara uso zarra, erroparik onenak zeuk gorde da niri zantarrenak emon*
- *zuk bakixu zer dakozun, usue zarra, zuk dakixu larreidxe*
- *a da uso zarra, amari txe aitxeri majo esaten tso arek, gero berari itxitxeko erentzidxe*

## USUBILLUE ##

Buila. Zalaparta.

- *zeuzer pasaten da Lameran, usubillue dau te*
- *alako baten usubillue, dxun gariez zer pasaten dan da ime bat beringanien tunbeta, konorte barik*
- *dxaidxetan usubillo asko oten da, lorik pe ezin zu eiñ*
- *on dan usubilluegaz, balkoiko atiek ela bentanak pe sarratute ein biar lo*

Hitz hau konposatua da eta badirudi, bigarren elementua **pilloa** dela. Hau hipotesi bat da.

**uso** + **pilloa** → **usobilloa** → **usubillue**.

**Usobillo** bariantea Mundakako Otxoluaren zita bat aipatuz jasotzen du eta honen esanahia antzekoa dugu.

## UTS ALA BET ##

Bai ala ez, igarri ala ez, aurkitu ala ez.

- *Dakarrera dxun gariez, uts ala bet, baie utse ezan da ta etzera etorri gariez*
- *arriesga ein bide, uts ala bet, topa edo ez topa, mohidu ein bizara*

## UXUXUE LEZ ##

Presaka ibili, arin hara eta hona. **Uxuxue** itsasoko tsoria da. Hara eta hona ibiltzen da arrain txikiak harrapatzen. Konparazioan pertsonei aplikatzen zaie.

- *uxuxue lez zabiltzez alabatxu, ariñ ara da ariñ ona*
- *bestelako uxuxue nau, ime txikidxe lez, noraezien*

## UZABA ##

Ugazaba. Nagusia.

- *gure uzaba total da ona, eztau eitxen aldarririk pe*
- *orren uzaba ezta ona ba, triperre utse da ta*
- *uzabari beran egunien gorbatie erregala tsagu*
- *erregaluek eta eitxen diez uzabai?*

## UZANDRA ##

Ugazabandrea. Baita ofizio bat irakasten duen maistra edo andrea ere.

- *gure uzandriek ondo irakasten dau dxosten*
- *uzandra ona dakozu zuk, ondo konsiderata zauz*
- *sarietako uzandrie nor dozue ba? Uzandra gaztie*
- *uzandra gaztiek ezaten diez onenak*

Azkuek ez du jaso eta D.A.R.k **señora, ama de casa** zentzuaz jaso du.

## UZKIDXE LAKUE ##

Emakume lodia.

- *berak uzkidxe lakuek atrapa dosku lekue da bienganien dxesarri biar*
- *arek uzkidxe lako andriek deitxu dost niri txankame*
- *berori gizona argala da, baie andrie dako uzkidxe lakue*

