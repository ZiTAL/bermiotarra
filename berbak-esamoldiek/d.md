# DABURDUKO / DAUORDUKO #

Hain arin. Dagoeneko.

- *daburduko etor zara, ezu ezer eitxeko la?*
- *erdu etzera. Daburduko? On apurtxu baten*
- *oire dxun bizuie, berandu da ta. Daburduko?*

# DAIDXOLA #

Dariola.

- *dauen hotzagaz mokue daidxola dakot*
- *argaldu eindxe, eta frakak daidxola daruez*

# DALE BETI #

Lelo antzean erabiltzen da, batez ere animoak emoteko.

- *dale beti, aurrerantz in bi du te*
- *ez zaran arte kantzaten, dale beti*
- *dale beti txo, ez itxi burle eitxen*

# DALEFUERTIEK #

Zigorra. Zartadak.

- *dxun etzera da esan amari iru txikidxen dalefuertiek omoteko*
- *emon dalefuertiek, merezidu dau te*
- *neri imiri dalefuertiek emon bi dxatzoz geiztue da ta*

Gazteleratik hartua, hitz konposatu honen zentzua argi dago: *dale fuerte* hitza pluralizatuta erabiltzen da.

# DANA BIARREKUE #

Dena baino gehiago gura duena.

- *nire aiztie da, dana biarrekue, dana gu dau berantzat*
- *orrek personak aulakuek ezaten diez, dana biarrekue, dana gu dau dauie traga*
- *bai, dana biarreko ustel batzuk tiez, tragarroiek*

# DANA, DANA DALAKUE #

Denetaz.

- *añe on naien lekuen dana, dana dalakue oten ezan da, dxatekue zein edaridxek*
- *geure etzien be dana, dana dalakue oten da, an bakarrik ez*

# DANDARREZ IBILLI #

Lan asko egiten jardun.

- *dandarrez ibillitxe be eztau aillegaten dxazteko*
- *dandarrez ibilli arren, dxateko bakarrik aillegaten dau*

# DANDANDORIDXE #

Urdaibain Oka errekatik datorren behelainoa.

- *dauen dandandoridxegaz ezin gara jun Laidatxure*
- *arraunien jun gara Urdaibaitxik eta dandandoridxegaz metro batere ba ikusi bez txo!*

# DANGILIZKE #

Dandarrez edo dariola zerbait janztea.

- *txetxo erropa txikidxauek erosi dangilizke dakozuz eta!*
- *argaldu ein zara ta oin erropak dangilizke*
- *Kantiflaselez daruluz frakak, dangilizke!*

# DANOK BARRU #

Ez da faltatzen inor.

- *auntxek gauz danok barru, asi sesinue da ia nok irebazten dauen*
- *asanbleie on da, baie berandu asi de konzejal bat falta ezan dalako eta danak barru on dizenien, alkatiek esan dau suspendidu eitxen dala*
- *an on dxatzuz danak barru, alan da ze, ez deidxela atxakirik atara erreuniñue ezpada eiñ*

# DARDART #

Zentzu askotan erabilitako forma hau, oso erabilia da Bermeon.

- *orrek asko daki, orrek dardart eitxen tzo biarrari*
- *etorteko esan tzat lagunduten, baie berak dardart*
- *erropa barridxe erosi tzut, da zuk dardart orreri, zer guzu ba?*

Hemen hiru zentzutan agertzen da onomatopeiazko hitz hau.

# DARDART EIÑ #

Atzez egin.

- *dardart eitxen tzo arek biarrari*
- *neuk pe eingo lekitzat dardart arek itxi balekidost*
- *danok eitxen tzagu dardart indxabai, okelie dauen lekuen...*

# DEBALDEKO BIARRAK #

Ordaindu gabeko lanak.

- *eitxen duzen biarrak debalduek tiez*
- *etzeko biarrak pe debaldekuek tiez da*
- *baitxe solokuek pe, arek pe debaldeko biarrak tiez*

# DEBALDEKO PAUSUEK #

Alferrik emandako pausuak.

- *ene alabie! Ibilli txe ibilli gabiltzez, debaldeko pausuek eitxen gauz*
- *debaldeko pausuek ezango diez, baie eztakigu lez non dauen etzie, ibilli ein biar*

# DEBALIE #

Eztabaida.

- *zelako debalie okin dxu ba, berak baietz da nik ezetz, ez dala ezan Gar Gable, pelikuleko artistie*
- *zu be debalan sartute on zara?*
- *bueno, itxi ori debalie da dxun gaitxezen arire*

# DEFUNTU EDERRA #

Hildako bati buruz berba egiten denean, hori esaten da.

- *zure gixona Tomas, defuntu ederrak errozoiek esaten ezan txuz*
- *Maria, defunte ederrak diro asko itxi dau*

# DEGOLLUEK #

Iskanbila. Errieta.

Zentzu guzti hauetan, baina, gainera, gogorrak direnean erabiltzen da.

- *gaur goizaldien degolluek ezan diez lameran, ertzaiñek, balizak etor diez, da danak dxoten asi diez*
- *zelako degolluek on diez kofradidxen ba, armadoriek eta tostartekuek alkarreri edozer esaten*
- *degolluek ezan diez areneko etzien, kotxe barridxe dala ta eztala*
- *arek atara dosten degollue erropie etsatelako erosi...*
- *ez atara niri degollorik nik eztakot kulperik eta*

Bermeoko hizkeran hitzak sortzeko edo egokitzeko jokaera argi ikus daiteke etsenplu hauetan. Gaztelerazko **degüello** hitza erabilli da:

**degüello** → **degollu** diptongoa monoptongatuz.

# DEJANIELAPAZIENTZIA #

Asko estutzen ez den pertsona.

- *alabatzi dejamelapazienzia zara, mobidu adi!*
- *arelako dejamelapazienziarik ez zu topako*
- *ez ezatie dako dejamelapazienzia, da ernegatie dako*
- *bestelako dejamelapazienzia dau or, eztau gure moja dxuen?*

Gaztelaniatik hartutako hitz honek, **déjame en la paciencia**, esanahi literala dauka.

# DEKLARA #

Nabarmen utzi. Salatu. Lotsarazi.

- *amen ni, neure gauze guztidxek deklarata*
- *alabatxi, deklarako nozu, iñok eztaki nik zer eiñ dxoten gaur goixien*
- *zeuk deklara zu masuste guztidxe*
- *iñok eztau deklara amen ezer, asike ixillik on*

Gaztelerazko **declarar** aditza gauzak agirian jartzeko erabiltzen da.

**declarar** → **deklara**.

# DEKORA #

Konturatu. Akordatu

- *enai dekoraten zelan esan tzuten ori gauzie*
- *ez zara dekorako, baie bai berak esan dauenagaz*
- *berak esan dau ez dala delcoraten aregaz personigaz*
- *dekora zaitxez alabatxu, inportantie da ta*

Gaztelaniako **decorar**, hau da **aprender de memoria** hitza eta esanahitik zuzenean hartuta dago.

Ez du Azkuek bere hiztegian Bermeorako jartzen duen zentzuaz jarri. Honek, **flojo**, **tardo** zentzua jartzen dio.

# DEMANDUEN #

Denboran.

- *Francon demanduen ezta egon euskera berba eitxirik*
- *Aznarren demanduen be bardin pasaten da*
- *aren demanduen ill dxauie iñuzente asko*

# DEMASA / DEMASEKUE #

Ahozabal. Demasekoa.

- *zure lagune demasa da, destaiñek botaten eztau bera baiño obiaurik*
- *ez ezan demasekue, ostantzien zeure amaiñe dxungo zara*

Erdarazko **de más** hitzak gehiegikeria adierazten du.

**de mas** → **demasa**.

# DENPORALTZA #

Ekaitz gogorra. Leunagoa denean **denporalie** esaten da. Baina kasu honetan **-tza** ugaritasunezko atzizkia jarri da.

- *denporaltzie dauelez ez tiez dxungo itxosora*
- *atzo denporaltzie on da baie gaur bare-bare dau*
- *denporaltziegaz on diez iru egunien*
- *denporaltza andidxe ekar dau te, etzien geratu bi zan dauie*

Azken esaldi honetan gainera, **handi** adjetiboaz indartu da denporaltza.

# DERROT #

Zuzen.

- *elixie dau ametik derrot dxun da*
- *derrot dxun barik, alborantz eiñ da bertan topako zu*
- *eztakozu galtzeirik derrot dxun ezkero*
- *iñon lotu barik dxun garizen, derrot bertararte*

Hitz hau gaztelerazko **derrota** = **rumbo de las embarcaciones** hitzetik hartua da. Azken bokala galdu ondoren **derrot** geratu da eta zentzua aldatu egin da pixka bat, **con rumbo** izan beharrean **derecho**, **sin parar** egin da.

# DESABANDONA #

Abandonatu.

Arraro samarra den arren, hitz honek esanahi hori dauka Bermeon. Oso erabilia da gainera.

- *imiek desabandonata dxun dxatzu a juergan*
- *etzie desabandonaten badau deretxo guztidxek galtzien txuz*
- *eskapa eiñ dxau Madrillera, gixona ta alabie desabandonata*

Ikusten denez, **abandonar** gaztelerazko aditza eta euskaraz ere erabiltzen den **des-** aurrizki negatiboa erabiliz, aurkako hitz bat sortu da. Hala ere, zentzua bera da.

# DESAPARTA #

Banandu.

- *ori parejie atxiñetik dau desapartata*
- *entzun dot arek be desaparta eingo dizela*
- *desaparta ezkero gauzek txarrau paraten diez*

**Desabandona** hitzaren jokabide berdina hartu du.

# DESASIDU #

Desegin.

- *aixiek arbola guztidxek desasidu eiñ txus*
- *indxaba danak eiñ dxiez desasidu, orrenbeste su ezta okin biar*

Kasu honetan **du** partizipioa erabili da gaztelerazko hitza euskaratzeko.  
**dezhacer** + **du** → **desazedu** → **desasidu**.

Adberbio moduan.

- *au telie desasite dau*
- *txikota desasite topa du dxun garizenien*

**dezhacer** + **ta** → **desazeta** → **desasite**. Askotan atzizki biak hartzen ditu: **dezhacer** + **du** + **ta** → **desazeduta** → **desasidute**.

# DESBRAZETE / DELBRAZETE #

Besotik helduta.

- *an dutzuz arek delbrazete, ezer eztalakuen pasa*
- *mojak esaten ezan doskue ez dxuteko desbrazete*
- *delbrazete agarrata dxun bizan dot ez dxeusteko*

Gaur egun askoz gutxiago erabiltzen da, **del brazo** erabiltzen baita.

# DESETXUE #

Enbata. Denboralerik gogorrena.

- *desetxue due itxosuen, eztakigu zer pasako dan*
- *desetxuegaz, guarda-guardaka duez enbarkaziñuek*
- *sekule ezetu ez dan desetxuek atrapa gaitxuz*

# DESGUARNIE #

1. Denborale gogor baten baporeko horniketa guztiak apurtu edo galtzea.

- *dxo ta tapa, itxosuek dana erun dosku, da desguarnieta aillega gara etzera*

2. Baina hitz hau herrira pasatu da eta egoera askotan erabili ere. Esaterako, indarrak galduta, gauzak apurtuta edo soinekoak urratuta gertatzen direnean.

- *txo, nik eztaitx non ibilli garizen, baie desguarnieta aillega garizena badakitx*
- *jinasidxora obeto egoteko dxuen, da andik desguarnieta etzera*

# DESIGUALEKO BERBAK #

Berba desegokiak.

- *desigualeko berbie esan zu auntxek pe, ori da esatekue!*
- *desigualeko berbak sarri esaten zuz zuk*
- *beti dau a desigualeko berbak esaten, orreitxik ez tzagu eitxen kasurik*

# DESIGUALEKUE #

1. Desegokia. Pertsona edo gauza.

- *desigualeko berbie esastazu alabatxu*
- *desigualeko gauzek eitxen zauz*

2. Figuratiboan, korrontearen aurka dabilena.

- *desigualeko gixona dot berori*

# DESKANTZO #

Deskantsatuta egon.

- *ai ze deskantzo zapatak kendute!*
- *sofan tunbeta deskantzo baten oten nai*
- *deskantzuen on garizen, dxesarritxe Lamerako bankuen*

# DESKANTZOZKUEK #

Oso erosoak.

- *onek zapatak deskantzozkuek tiez*
- *erosi duzen sillek desk.tzozkuen antza dakoie*
- *ori mantie gozue da, deskantzozkue ezango da oien*

# DESKEDE #

Distraitu. Deskuidatu

Ez da arduragabekeria, adia galtzea baizik.

- *oneri dxatekuri gatz larreidxe botaten deskide nai*
- *deskideta beste bide batetik dxun gariez*
- *ez deskide, ze gauzek ondo ezpadiez ikasten gero aztu eitxen diez*

Gaztelerazko **descuidar** aditzetik hartuta dago baina zentzua ez berdina.

**descuidar** → **deskide**. Hau **deskidatu** izan beharko litzateke, baina ez du eman.

# DESKIDUE #

1. Oharkabetasuna. Despistea.

- *parkatu, deskiduen dxo zaitxut*
- *oin be zeuzer apurtu zu, ezta? Bai baie deskiduen ezan da*
- *ez totso ein gureta, deskiduen baiño*

2. Badaezpada Beste kasu hau zalantzan jartzea da.

- *deskiduen, neu ez nauela etorten bada, esan bidxar etorteko*
- *deskiduen ez balekitzo akaba, beste erropa bat prepara bi dau*

**descuido** → **deskido**. Hemen **ui** → **i** monoptongatu da.

# DESKONORTA #

Kolorea galdu.

- *onek erropak deskonortata dauz, zelan garbitxu zuz ba*
- *ulie be deskonorta dxatzu, pelukie erosi bizu*
- *mantelak deskonorta, izarak deskonorta, zer da in bi dotena?*

# DESTROZUE #

1. Balentria.

- *destrozue eiñ dxau, iñok paiño arraiñ geidxau atrapa*
- *arraiñe atrapa dau arek destrozue*

2. Kantitate handia. Asko.

- *piñuen erogoiek destrozue on diez Lameran*
- *Aritxatxun, medusek, destrozue on diez*

# DINGILIZIKE #

Zintzilik.

- *dingilizke dakozu erropie, idxen ein bi kozu apur bet*
- *atetik dingilizke itxi dot jersie*
- *dingilizke itxitxen bazu forma txarra artungo tzu*

# DIROTZUE BAIÑO OKINTZUE OBETO #

Batzuk dirua daukaten itxura ematen dute diru asko izan gabe, beste batzuk, ordea, isilean, diru asko edukitzen dute.

- *diñoie arek diro asko dakoiela, baie obeto okintzue dirotzue baiño*
- *beti esaten da: dirotzue baiño okintzue obeto. Da egidxe da*

# DIROZ ITXOTA #

Dirua diruaren gainean.

- *diroz itxota dauzela esan, baie zorrez itxota be bai*
- *neu be diroz itxota nau, ikusten zu? Baie diro danak faltzuek*

# DIRUE LASKA #

Dirua gastatu.

- *etze on bat erosteko dirue laska bi de*
- *benga txo! Laskaik dirue, zeure egune be bada ta*
- *dirue laska barik eztau ezer*

# DIRUEK GATX / KALTE EIÑDXE #

Harrokeria gainezka, diruaren diruaz.

- *orrek diruek kalte eindxe dakozuz, egunien egunien kontuixu duez Bilbora*
- *dirue dakona gatx eiñdxe bizi da*
- *diruek kalte eiñdxe bizi dana eztau bizirik pe*

# DIRUEK TIÑONIEN #

Diruak berak esan zer egin behar den.

- *gauzek erosten diez diruek dinonien*
- *diruek dinonien ein guz berbak, erosi biarbada edo ez*

# DIRUEN KUKURRUKUE #

Diruzale amorratua.

- *zelako diruen kukurrukue da ba, eztako beste pentsamenturik*
- *diruen kukurrukue ezatie gauze itzala dala pentsaten dot*

# DIRUEN MAMARRUE #

Diruzale oso amorratua.

- *arek elekidau pagako txikito bat, ezta pentza be, diruen mamarrue danagaz*
- *beran andrie be diruen mamarro utze da*
- *bestelako diruen mamarro bi dauz or*

# DIZENAK ETA EZTIZENAK #

Egiak eta gezurrak.

- *asarratu dizenien dizenak eta eztizenak esaten ibill dxiez erri guztidxen*
- *dizenak eta eztizenak esan da famie krielien*

# DOIDXE #

Inspirazioa. Argitasuna.

- *zer pentsa ezien on nai, da alako baten doidxe etor dxast*
- *eztot kuzan dxuen, baie neuri, doidxe etorritxe, neu dxuen bertar, ta bertan topa*
- *Jangoikuen doidxe okin zu dxakitxeko zer ein bi zun ela?*

# DOLLIDU #

Ez damutzea.

- *eiñ txuzenak eiñdxe be ez da dollidu*
- *noiz dollidu de a ezeitxik ba?*
- *dollidu ein bi garizela? Zer eiñ dxule ta?*

Gaztelaniako **doler** hitza erabiltzen dugu damu dugula esateko.

# DOMA #

Ofenditu. Menperatu.

- *domateko berbak esaten txuz orrek*
- *andidxek esaten ba tsazuz be ezta domaten*
- *on bia, neuk domako zaitxut*
- *domata itxi nau beran berbakaz*

Gaztelerazko **domar** aditzaren zentzua daukate azken bi esaldiok. Formaz berdinak badira ere, esanahia ezberdina daukate.

# DUNGULUE #

1. Artirinarekin egiten den orea, gero esnea botata. Konparazioan erabiltzen da. Oso normala da Bermeoko hizkeran.

- *dxan dungulue lodi lodi eitxeko*
- *au lapikue dungulue lez dau* (lapikokoa)
- *erain dunguluri ondiño loditxu barik tau te*

2. Zentzu figuratiboan: jirak eta birak eman gai bati.

- *zemat eta dunguluri geidxau eraiñ naste geidxau*

Azkuek, Bermeoko hitza bezala azaltzen du, baita Mundaka eta Txorierrikoa ere.

# DUNGULUE ATARA #

1. Jipoitu.

- *pazentzidxetik atara dau, da gero bestiek dungulue atara tzo*

2. Gauza bat asko erabili.

- *onei zapatai dungulue atara tzatie*

# DUNGULUE LEZ #

Masa bat eginda.

- *au lapikue dungulue lez dau*
- *dungulotuten itxi bi de gozo oteko*
- *bai, berori dungulue dxan*

# DURDOIEN MOSUEK #

Ezpain lodiak dituen arraina. Konparazioan erabilia.

Kasu askotan bezala, arrain baten izena erabili da adjetibo bat sortzeko.

- *a mutille, eztakixu durdoien mosuek dakozena, ba bera da ill dxauena*
- *durdoitxue dozu bera imie*
- *bestelakue zauz or gerrie emoten durdoi ori*
- *gusta be eitxie bera durdoien mosodune*

# DURKUBETUTE #

Umeak logura direla adierazteko erabiltzen da.

- *au imie durkubetute dau, imiñi sehaskien*
- *pelikulie ikusten imie durkubetute! Ohire eruen lo geratu orduko*

# DXABIE #

Zerbait ospatzeko egiten den bazkaria edo afaria.

- *baporan berinkaziñuen dxabie okiñ dxun kasinuen*
- *etze barridxeri teilletue imitxen dxatzonien be okiñ dxu dxabie*

**jana** hitzarekin batera erabiltzen da, baina hau gutxiago.

# DXABONADURIE #

Arropa garbiketa.

- *dxabonadurie eiñdxe itxi bi dot kalera urten orduko*
- *nik dxabonadure asko dakot eta eziñ dxot urten ba*
- *dxabonadurek interiñieri emoten tsatez*
- *eskeitxe dakozun dxabonadurie, ariñ ein zu*
- *dxabonadurek ez palekidotez okiñ Bilbora dxungo leidnai*

Hitz hau, fonetikazko aldakuntzen bidez ezberdintzen da gaztelerazkotik. Normalki erabiltzen den hitz bat da, eta aspalditik gainera.

# DXABOTURE #

Xaboi-ura.

- *dxaboiuregaz garbitxu bi diez histelak*
- *dxaboiure dator, da ori dxaboiure itxosora due*
- *onek esniek dxaboiuren antza dako*

Hitz hau ere, bestea bezala aspalditik sartu da Bermeon, duela laurogei urteko Ortuzarren **Oroigarriak** liburuan agertzen da.

# DXAKADA BATEN #

Berehala egin.

- *dxakada baten ein txuz biar guztidxek*
- *nik ezin dxotez dxakada baten ein, denpora geidxau bi dot*
- *imemoko batek pe dxakada baten eingo lekitxuz de, zer diñozu zuk*

# DXAKENARRO #

Arrantzaleen itsasoko jantzia. Gaur egun euritarako aproposak daude, baina aurrerago olanaz eta gero linaza olioa emanda erabiltzen zirenak dira. Baina orain ere izen hori ematen zaio.

**Entzadu** eta **frakonozkuek** hitzen antzerakoa beste hau, **entzaduek** jaka eta frakaren konjuntoa da. **frakonozkuek** frakak dira eta **dxakenarroa** jaka da. Hirurek hartzen dute izen ezberdina.

- *inundaziñuek ezan dizenien gixon guztidxek dxakenarruekaz dxantzitxe ibil dizen*
- *dxakenarruek asko dxaboten zaitxuz euritxen*
- *gaurko gaztiek pe dxakenarruek dxazten dauie euridxe danien*
- *baie oraingo dxakenarruek politxauek tiez*

**jaka** + **larru / namil** → **dxalcenarru** → **dxakenarro**.

Aurretik esandakoa kontutan izanik, hemen ere **u** bokalea deklinatu gabe doan hitzean **o** bihurtzen da.

Kasu honetan, ez da larruzko jaka, linaza olioa emandako olanazko jaka baizik. Gero, horrek larruaren funtzioa beteko du.

# DXAKIDXE #

Jaki.

- *dxakidxek danak ezan diez onak, baie kafie ure*
- *dxaki onik eztau oraiñ, dana da artifiziala*
- *dxakidxek geure amak imitoen ezan txuzenak*

# DXAN DA LO #

Jatekoa oso ondo dagoenean esaten da.

- *zelako dxatekue dxan du ba, dxan da lo txo, dxan da lo*
- *armozue be dxan da lo eitxekue emon doskuien, dana, dana dalakue*
- *zelan dau marmintxe ba? Marmintze dau, dxan da lo*

# DXAN-DXAN BARIK #

Erdi janda ibili.

- *zeureitxik dxan dxan barik nabill*
- *ba ez ibilli dxan dxan barik, ze ostantzien firue lez parako zara*
- *beruegaz da kantzaziñuegaz eztu okiñ dxateko ganarik eta dxan dxan barik ibil gariez*

# DXANA #

**Dxabie** hitzaren parekoa da, hau da, zerbait ospatzeko egiten den bazkaria edo afaria, baina hau gaur egun erabiliagoa da.

- *gaur dxana daku Mikelen egune da ta*
- *zuek dxana okitxeko eztozue biar ezer zelebrateko*

# DXANGANGAR #

Jateko gogorik ez.

- *aspaldidxon dxangangar nau, eztakot dxateko ganarik*
- *geure imie be dxangangar dabil*
- *dxangangar dauela, baie berak langostino guztidxek dxan*
- *ori ezta dxangangar egotie, askatan dxatie baitio*

Forma hau, hiztegietan datorren **jangar** hitzaren aldaera izan daiteke.

# DXANOIXU-DXANOIXU #

Janaria bikain prestatuta.

- *zetako zauz dxangangar ba, dxanoixu-dxanoixu dau dxatekue ta*
- *emon doskun paillie dxanoixu-dxanoixu on da, baie geuk ez ganarik*
- *dxanoixu-dxanoixu dauen lapikue eztozule gure diñozu, mizketute zauz de*

# DXANTXAKURRE #

Beste batzuen lepotik bizi dena. Engainatzen duena.

- *dxantxakurre be ezta makala a dxan tsoz andriri diruek eta*
- *dxantxakur guztidxek bixi diez ondo*
- *ezetuten dotez nik ainbet dxantxakur*

# DXANTZI BAKO TXORIDXE #

Konparazioan osagaiak falta edo gauza eskasekin jantzita.

- *nora zuez dxantzi bako txoridxe lez ba, dxantzixu jersie, utz zauzde*
- *oneri erropiri kuellue ezpazazu imitxen dxantzi bako txoridxe dala atara kontu*
- *ulie ebai zunik eta ona dxantzi bako txoridxe lez zauz*

# DXARRA KATILLUEK #

Pitxer eta katiluak. **Jarra** hitza erabili da.

- *dxarra-katilluek garbitxuteko eztau obiaurik deterjente bat baño*
- *amentala imiñi dxarra-katilluek garbitxuteko*

# DXIBO-DXIBO #

Zabua. **Columpio**.

- *ama, eruen dxibo-dxibutara*
- *ezpazu dxaten meridxandie eztau dxibo-dxiborik*

# DXIGIDILLEK #

Errieta, baina txikia.

- *emontsuten orduen ez bazatoz etxera... dxigidillek ezango diez!*

# DXIGOTAK #

Iskanbilak. Haserrekuntzak.

- *ezpaztazu emoten dirue, dxigotak ezango diez amen etzien*
- *bardin dxe dxigotak badauz be eztotsut emongo dirorik eta*

# DXIGOTILLEK #

Iskanbilak. Haserrekuntzak. Baina txikitasunaren atzizkia hartuta.

- *egun santo guztidxetan dauz amen etzien dxigotillek*
- *areitxik edo orreitxik ez da falta dxigotillerik*
- *da non eztiez oten dxigotillek ba, aberatsan etzien be bai*
- *baitxe kasinuen bertan be, ezu ikusi atzo zelako dxigotillek arma dau*

# DXIK ETA DXAK #

Azkar.

- *arin ein zue bueltie Bilbotik, dxik eta dxak*
- *bai, zetako zu an on da ba, dxik eta dxak ein gauzek eta etzera*
- *azpildxurek aulan eitxen diez, artun orrotza da dxik eta dxak*

# DXINBO / UE #

Zabua. **Columpio**.

- *imie dxinbuetik jeusi de eta turtuluek urten tso*
- *neure imiek Lameran dxinbuen bakarrik gu dau monta*

# DXIPETOI / IE #

Jaka luzea. Zentzu peioratiboan erabiltzen da.

- *nora due dxipetoiegaz, dauen beruen*
- *dxipetoi eder bat erosi tsat aitxeri negureko*
- *beran dxipetoie garbiten on nai ontxerarte*
- *dxipetoieri botoiek kanbidxe bi tsatez*

Hitz honekin batera **jipoi** ere erabiltzen da; eta gaztelerazko **chaquetón** hitzaren azken silaba **ton** eta **jipoi** hitzaz konposatuta dagoela dirudi.

**jipoi** + **ton** → **jipoiton** → **dxipeton** → **dxipetoi**.

# DXIRTADA #

Distira.

- *begidxek pe erun dostez zure eraztunen dxirtadiek*
- *dxirtadak, aren belarrikuek botaten dauienak diez*
- *Matxitxakoko farolak botaten dauen dxirtadie baiño andidxaue da orren erropiek daruna*

# DXO ONDARRU DXO MOTRIKU #

Bueltak emanda ere, beti bueltatu leku berdinera.

- *denda guztidxetatik pasa, baie dxo ondarru, dxo motriku, lelau sartun garan dendara barriro*
- *dxo ondarru, dxo motriku, beti bertara kalera*

# DXO POPAN DA KALERA #

Kanporatzea. Kalera bota.

- *ainbeste urtien bertan biarrien, da gero, dxo popan da kalera*
- *dxo popan da kalera bota dau ama, diro guztidxek dxan da gero*

# DXO TA BUELTA #

Astindu. Kolpea eman.

- *ezpaztazu emoten eskatu tzutena, dxo ta buelta eingo zaitxut*
- *dxota ta buelta eingo dauela esan tzonien, ondiño aldarri handidxauek eiñ txuzen*
- *ze esan dau, dxo ta buelta eingo nauela? Etortie dako ia*

# DXO TA PASA #

Azkar edo erdipurdika egin gauzak.

- *etzeko biarrak dxo ta pasa ein dostazuz, autse be kendu barik itxistazu*
- *erropiri be alborapuntadak dxo ta pasa eitxen tzoz*
- *ez ibilli ondo eitxen, dxo ta pasa eiñ*

# DXO TA SU #

Erabat haserre.

- *entera danien loteridxek ekar dauela da berari etzola emon, dxo ta su asi de*
- *baie zeri asten zara dxo ta su, gauzek dxakin barik?*
- *motibuek dakotezelakon dxo ta su asteko, loteridxe ekarri da niri ez tostazulako emon*

# DXO TA TAPA #

Itsasoko termino bat da. Eguraldi txarra dagoanean, olatuek ontziaren gainetik pasatzen dira, eta orduan *dxo eta tapa* dabiltzala esaten da. Gero herrira pasatu da, eta arraina, dirua edo beste edozer ugari dagoenean aplikatzen da. 

- *auntse dabiltzuz arek dxo ta tapa, ainbeste diro irebazten*
- *andabill a, Benidorren. dxo ta tapa, berak gure dauen beste enbragaz*

# DXOKAZO #

Zerbaiten kontra jo.

- *negarrak isildxuten ezpazuz beiegaz be dxokazo eingo zu*
- *ekar dauen andanigaz, ormigaz be dxokazo ein dxau*
- *zelako dxokazue ein dxau ba, Mundekatik pe entzun zaratie*

Hitz hau **jo erazi** izango da seguruena, **-era-** zatikia galdu eta **-ka-** tartizkia hartu ondoren: **jo** + **ka** + **zo**.

Baina beste hipotesi hau ere kontutan izan beharko litzateke: beste kasu batzuetan bezala gazteleratik hartutako **tortazo** hitzaren **-zo** atzizkia izan liteke.

# DXOSI #

Arraina josi, harrapatu. Konparazioan beste edozer harrapatu. Arrantzale giroan erabiltzen den hitz hau nahiko zabala da beste testuinguru batzuetan ere.

- *arraiñe dxosi bai, baie txikidxe*
- *onek amuek eztauie balidxo ezetako be, dxosten dauen arraiñek pe eskapa eitxen tso*
- *an darue dxositxe arraiñe, laster itxiko dau bertanbera*

# DXOSUE / K #

1. Denbora laburreko haize eta euri gogorra.

- *itxosora urten dun egunien dxosuek ezan diez*
- *zelako dxosue ekar dau ba*

2. Haize gogorrak itsasoa harrotzen duenean.

- *ikaragarriko dxosue altza dau aixiek*
- *eta derrepentien alako dxosurik ekarten; para arte bertan on biar*

# DXOTA #

Erdi edo osorik erotuta.

- *ori morroie dxota dau etso eitxen iñori be kasurik*
- *zer diñozu! Dxota on barik gero zu gero!*
- *dxota dauela diñoie. Neguen uger eitxen dau orrek Aritxatxun*
- *enebada! Dxota ete nau ba, orrek gauzek eitxeko?*

D.A.R.k bakarrik jaso du honen aldaera bat izan daitekeen **joa** forma. Hau, **jo** aditzaren sailean, XL. definizioan, Harriet-en zita bat azalduz, **tocado de la cabeza** definizioaz agertzen da.

# DXUENA #

Gastuak. Diruaren irteera.

- *an etzien dauen dxuena andidxe da, danak takoz estudidxeten da*
- *diruen dxuena andidxaue da dirue irebaztie*
- *dxuenari ez beitu, laster datosku diro freskue ta*
- *dxuena badxakotena ba, eztaitx nondik atako ten dirue etziepagateko*
- *zelako irebazidxe alako dxuena dako*

# DXUN KAKA SALTZIEN #

Zoaz pikutara!

- *dxun zaitxez kaka saltzien eztakot zeure kontorik eta*
- *eulimandue lez ibill dxe da kaka saltzien bota dot*
- *eztau biar askorik arek jentie kaka saltzien botateko*

# DXUN POR DXUEN #

Joan, baina gogo gabe.

- *ez dxast gustaten ziñera dxutie, dxun por dxuen eitxen dot*
- *ezu esan ba, ezula gure ronpiolasetik ibilli? Da ez dxast gustaten, dxun por dxuen eitxen nai*

# DXUSTURIDXE #

Tximista. Tximistargia.

- *dxusturidxek ikarie emoten dostie*
- *neuri be bai, beiñola basuen on gariez da zelako dxusturidxek eta truboiek on diez ba, ni, dardakadan*
- *ba ni enai ikaratuten dxusturidxekaz*

